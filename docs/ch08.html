<!DOCTYPE html><html xmlns="http://www.w3.org/1999/xhtml" lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (2)--><title>VIII. Politični vplivi</title><meta http-equiv="x-ua-compatible" content="ie=edge" /><meta name="viewport" content="width=device-width, initial-scale=1.0" /><meta name="description" content="Izza rešetk: spomini Igorja Rosine na zapor in internacijo&#xA;      (1942–1943)" /><meta name="keywords" content="internacija, druga svetovna vojna" /><meta name="author" content="Igor Rosina" /><meta name="generator" content="Text Encoding Initiative Consortium XSLT stylesheets" /><meta charset="utf-8" /><link href="https://www2.sistory.si/publikacije/themes/foundation/6/css/foundation.min.css" rel="stylesheet" type="text/css" /><link href="https://www2.sistory.si/publikacije/themes/css/foundation/6/sistory.css" rel="stylesheet" type="text/css" /><link href="https://cdnjs.cloudflare.com/ajax/libs/foundicons/3.0.0/foundation-icons.min.css" rel="stylesheet" type="text/css" /><link href="https://www2.sistory.si/publikacije/themes/plugin/TipueSearch/6.1/tipuesearch/css/normalize.css" rel="stylesheet" type="text/css" /><link href="https://www2.sistory.si/publikacije/themes/css/plugin/TipueSearch/6.1/my-tipuesearch.css" rel="stylesheet" type="text/css" /><link href="https://www2.sistory.si/publikacije/themes/plugin/ImageViewer/1.1.3/imageviewer.css" rel="stylesheet" type="text/css" /><link href="project.css" rel="stylesheet" type="text/css" /><script src="https://www2.sistory.si/publikacije/themes/foundation/6/js/vendor/jquery.js"></script><script src="https://www2.sistory.si/publikacije/themes/plugin/ImageViewer/1.1.3/imageviewer.js"></script></head><body id="TOP" itemscope="itemscope" itemtype="http://www.tei-c.org/ns/1.0/" itemprop="TEI"><div class="column row"><header xmlns:html="http://www.w3.org/1999/xhtml"><div class="hide-for-large"><div id="header-bar"><div class="title-bar" data-responsive-toggle="publication-menu" data-hide-for="large"><button class="menu-icon" type="button" data-toggle=""></button><div class="title-bar-title">Meni</div><div class="title-bar-right"><a class="title-bar-title" href="https://www.sistory.si"><i class="fi-home" style="color:white;"></i></a></div><div id="publication-menu" class="hide-for-large"><ul class="vertical menu" data-drilldown="" data-options="backButton: &lt;li class=&#34;js-drilldown-back&#34;&gt;&lt;a tabindex=&#34;0&#34;&gt;Nazaj&lt;/a&gt;&lt;/li&gt;;"><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="vertical menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li class="active"><a href="ch08.html">VIII. Politični vplivi</a></li></ul></li></ul></div></div></div></div><div class="show-for-large"><nav class="title-bar"><div class="title-bar-left"><a class="title-bar-title" href="https://www.sistory.si"><i class="fi-home" style="color:white;"></i> <span>Domov</span></a></div><div class="title-bar-right"><ul class="dropdown menu" data-dropdown-menu=""><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li class="active"><a href="ch08.html">VIII. Politični vplivi</a></li></ul></li></ul></div></nav></div></header><section><div class="row"><div class="medium-2 columns show-for-medium"><p><a class="button" href="ch07.html" title="Prejšnji: VII. Okolje">&lt;&lt;</a></p></div><div class="medium-8 small-12 columns"><h2 class="maintitle"><span class="head" itemprop="head">VIII. Politični vplivi</span></h2></div><div class="medium-2 columns show-for-medium text-right"><p></p></div></div><div class="row hide-for-medium"><div class="small-6 columns text-center"><p><a class="button" href="ch07.html" title="Prejšnji: VII. Okolje">&lt;&lt;</a></p></div><div class="small-6 columns text-center"><p></p></div></div><div class="chapter" id="ch08"><p style="text-align:justify" id="index-p-d46e1733">»Politične meje in politična mnenja v resnici ne pomenijo mnogo. Gospodarske razmere so, ki dovedejo do izpremembe časov in izsilijo napredek,« pravi znameniti Henry Ford<span id="ftn178_return"><a class="notelink" title="Henry Ford (1863–1947) je bil ameriški industrialec, lastnik tovarne avtomobilov in ustanovitelj podjetja Ford Motor Company. Bil je začetnik industri…" href="#ftn178"><sup>177</sup></a></span> v svoji knjigi o filozofiji dela. In kdor je imel priliko čitati že leta pred vojno, kako zažigajo na ogromnih grmadah ameriški farmarji na tisoče ton kave in pogrezajo na tisoče kvintalov pšenice na dno morja in mečkajo črede mezgov brezmejna bombažna polja, in vse to v istem času, ko je umiralo na Kitajskem vsakoletno sto tisoče ljudi dobesedno od lakote in je hodilo petino človeštva raztrganega in je Evropa ljubosumno zapirala svoje meje »zaradi nevarnosti konkurence«, mu je moral pritrditi. Vedelo se je, saj je spoznanje že dolgo trepetalo v zraku, da pride do »novega reda«, da je preraslo gospodarstvo njega politične organizacijske oblike in da je nastopila nujnost, da se gospodarsko življenje preorganizira na novih temeljih in novih pogledih. In da bodo roko v roki s temi izpremembami morale iti tudi politične izpremembe, tudi to je bilo na dlani.</p><p style="text-align:justify" id="index-p-d46e1738">Toda osnove moralnega življenja človeka so se nam zdele nedotakljive. Krist in Sokrat, Laotze in Konfucij, Buda in celo preroki korana v bistvu uče vsi eno in isto. Stotine poti vodi na vrh gore, toda vrh je samo eden. Ne ubijaj, ne kradi, ne kolji razoroženega, bodi obziren do slabotnega, čuvaj vdove in sirote, stori vse, da si ohraniš spoštovanje pred samim sabo, ker vsako, četudi še tako neznatno tvoje dejanje ali opustitev sooblikujejo sproti tvoj značaj, ne izbiraj sredstva, ki se ga boš moral sramovati, živi vzravnano, da boš lahko umrl vzravnano, presojaj in presodi svobodno sam in spoštuj zaradi tega tudi odkrito prepričanje drugega, ne delaj zlo, a če si ga storil, prevzemi viteško odgovornost za storjeno, izkušaj postati gospod po duši in daj, da postanejo gospodje tudi vsi drugi – to so se nam zdeli kategorični imperativi ne le vsakega Sokola, temveč človečanstva in vsake humanitete sploh. Brez njih, se nam zdi, bi človeštvo stopilo nazaj na stopnjo zveri in v čase pred starim testamentom. Do sem je lahko prišlo vse novo in prevrednotene vse vrednosti, od tod dalje je nastopil neizprosni: »<span style="font-style:italic" itemprop="hi">quod non</span>«,<span id="ftn179_return"><a class="notelink" title="Nekaj, kar ni res." href="#ftn179"><sup>178</sup></a></span> če si hotel ostati še človek.</p><p style="text-align:justify" id="index-p-d46e1746">Zato si z grozo in studom gledal, kaj se je pripravljalo okoli tebe. »Žrtve morajo biti«, »tri leta bomo klali, potem bomo gradili«, »od Slovencev naj jih ostane le dvajset od sto, toda ti bodo dobri«, »kaka demokracija, bizgec, kdor bo imel orožje, ta bo diktiral« in tako dalje. Kakor da si v Mongoliji in med Kalmiki.<span id="ftn180_return"><a class="notelink" title="Kalmiki so mongolska etnična skupnost, ki živi večinoma v Rusiji." href="#ftn180"><sup>179</sup></a></span> Kakor da so nas obsedli besi in prevzele sile teme in poslušaš pošastno prhutanje sproščenih demonov. Molčal sem in izpraševal. In niti enega, niti enega samega slovenskega intelektualca izmed onih »višjih«, onih, ki so posedevali ob nedeljah dopoldne pri črni kavi v Unionu in se toliko slinili o trpljenju in kulturi in demokraciji in svobodi, kakor spomladni polži, nisem srečal, niti enega samega pravim, ki bi z besedo dal razumeti ali vsaj – (ker smo se bali, prijatelj), vsaj z gesto nakazal, da se ne solidarizira z barbarstvom. Pač pa sem našel univerzitetnega docenta naše Almae matris, ki je zagovarjal kolektivni umor z ženo in hčerami, ker da je kolektivni umor poznal že katolicizem v tezi o podedovanem grehu nezakonskega otroka! Da, en demokratski vzdih sem slišal od enega izmed njih. Ko so ga po živčnem šoku in vsega tresočega odpeljali iz naše sobe, je zahropel značilne besede: »Moj Bog,« je dejal, »kaj vendar delajo s človekom.« Da, res je to! Toda, prijatelj: kar ne želiš, da se godi tebi, ne želi niti svojemu bližnjemu, in kar naj velja zate, naj velja tudi zame!</p><p style="text-align:justify" id="index-p-d46e1751">Naš pravni docent pa je plediral dalje: Pojem umora da pravzaprav ne obstoja, obstoja le »likvidacija«, to je izločitev iz kolektiva, sicer pa da je načelno proti smrtni kazni, ki jo je uvedla kruta buržuazija. On da je v osnovi proti mučenju, ker »likvidacija« mora biti »hitra« (»Slovenec« je prinašal tedaj opise in slike onih najdb pri Krimu),<span id="ftn181_return"><a class="notelink" title="Mišljena je Krimska jama, ki leži 1,3 km severozahodno od kraja Pikovnik, 1,6 km severozahodno od kraja Kržišče ter 2 km jugozahodno od vrha Šop (Nova…" href="#ftn181"><sup>180</sup></a></span> je pa vseeno mnogo bolj človeško to mučenje, kakor je, če je mučenje v sistemu, »kakor je bilo na primer v Jugoslaviji«. Trdil je tudi, da prirodno ne obstoja niti pojem tatvine, kaj šele pojem Lombrozovega rojenega zločinca<span id="ftn182_return"><a class="notelink" title="Poimenovanje po utemeljitelju Cesareju Lombrosu (1835–1909), nevrologu in kriminalistu." href="#ftn182"><sup>181</sup></a></span> s poševnim čelom in svojstveno fiziognomijo; ironija usode je hotela, da mu je že dan nato baš eden od takih ukradel krasen žemper. Pojem tatvine je začel nenadoma zopet obstajati. Toda ali naj vsi čakamo, da se bodo našli po taki eksperimentalni poti eklatantni protidokazi in preizkusila nosilnost še ostalih človečanskih teorij gospoda docenta? Koliko nas pa bo še ostalo? Saj je bil v ostalem sijajen fant z dušo in fiziognomijo Aljoše Karamazova in prepričan sem, da ne bi bil zmožen vzdržati dlje časa pogleda na krvaveč prst; le pamet in ideje si je moral izposoditi nekje v Dostojevskijevih <span style="font-style:italic" itemprop="hi">Besih</span>.<span id="ftn183_return"><a class="notelink" title="Aljoša Karamazov je eden od štirih bratov v romanu Fjodorja Dostojevskega Bratje Karamazovi, ki je izšel leta 1880. Drugi roman Besi je iz leta 1872." href="#ftn183"><sup>182</sup></a></span></p><p style="text-align:justify" id="index-p-d46e1773">Bili so pa tudi pravi pravcati Smrdljakovi<span id="ftn184_return"><a class="notelink" title="Smrdljakov, eden od štirih bratov Karamazovih." href="#ftn184"><sup>183</sup></a></span> med nami. Mislim, da so taki pol inteligenti – in je prav vseeno, ali si imel pred sabo visokošolca ali ne – prizadejali in še bodo prizadejali človeštvu neprimerno več zla kot ves analfabetizem skupaj. Analfabet sodi po ustnem izročilu starih in po lastnih *manjka* izkušnjah ter ima svojo lastno prirodno logiko. Polinteligent pa aplicira ideje in koncepte teologično kot formule in si domišlja, da jih je doumel in da jim verjame; pa je le fikcija. Toda ti »teoretično podkovani« so potem najbolj kruti in nečloveški; oni so sektantje. Znajo se vesti izbrano vljudno in na negovani roki imajo včasih po dva prstana. Ta študirana finesa naj kaže na hladno neizprosnost teorije in bo podvojila užitek »likvidacije«.</p><p style="text-align:justify" id="index-p-d46e1778">Zgrozil si se, in četudi si govoril z njimi le o povsem zasebnih stvareh: salvo smeha je zbudil na primer pri takem spomin na součenca, ki se je zadušil v ljubljanskem kanalu, ker je ob priliki študentske stave skušal vzdržati predolgo spodaj; svetega Vida ples nesrečnega fantka v bolnici, ko je v krčih vzdrgeteval po hodniku, da pride do stranišča, je bil nekaj kolosalno smešnega. Tovariša, ki je imel slabost, da se je »zagledal«, so povabili na izlet s kolesi in bilo je silno zabavno videti, kako se je baš po klancu navzdol res zagledal in zavozil v Ljubljanico. Največji užitek pri kvartanju je bilo varanje, toda tako, da te niso dobili. Če se ženiš, si moraš izbrati bogato ženo, da te preživlja, ti pa lahko »delaš« itd.</p><p style="text-align:justify" id="index-p-d46e1780">Ali maksime v vsakodnevnih vprašanjih našega zapornega življenja: če si pel preglasno partizanko ali dajal znamenja skozi okno in bo treba iti v kamarin, se ti ni treba javiti, tudi če gre nedolžni namesto tebe na kazen. Saj se fizilirajo<span id="ftn185_return"><a class="notelink" title="Verjetno je mišljeno fisilirajo kot izpeljanka iz španskega glagola fusilare, ki pomeni usmrtitev." href="#ftn185"><sup>184</sup></a></span> talci, pa se tudi ne javi tisti, ki je streljal. Ali: nesmisel je biti odkrit ali igrati načelnega in ponosnega v zaporu; če imaš možnost kake zveze z generalom Rupnikom<span id="ftn186_return"><a class="notelink" title="Leon Rupnik (1889–1946) je bil general in politik. Po šolanju na generalštabni šoli na Dunaju je služboval v Hercegovini in leta 1913 postal stotnik. …" href="#ftn186"><sup>185</sup></a></span> ali škofom Rožmanom,<span id="ftn187_return"><a class="notelink" title="Gregorij Rožman (1883–1959) je bil ljubljanski škof. Po gimnaziji in študiju teologije v Celovcu (rojen je bil na Koroškem) je bil leta 1907 posvečen …" href="#ftn187"><sup>186</sup></a></span> izkoristi jo takoj, nihče ti ne bo očital, da si klečeplazil pred izdajalcem. Še večji nesmisel je, ako iz nekake državljanske doslednosti ne delaš prošnje na Duceja ali na kralja za izpustitev ali vsaj, da ti določijo boljše mesto v konfinatu. Ali: v Padovi nam je bilo sporočeno, da bomo dobivali podpore od prijateljev našega svoječasnega poslaništva v Rimu. V načelni debati, ali naj od takega nepriznanega darovalca – namreč jugoslovanske vlade – sprejmemo denar, se je za sprejetje energično oglasil takoj baš nje najbolj besen sovražnik v sobi, češ izkoristi to prekleto državo, kjer jo moreš.</p><p style="text-align:justify" id="index-p-d46e1794">»Moral insanity«, moralna blaznost; drugega izraza res nisi mogel uporabiti za take perverznosti mišljenja. In bilo je kot nalezljiva bolezen. Če se je pa tak človek *manjka* ali samo z nevarnostjo smrti, se je po *manjka* ti tam je odpadlo vse to in stal si sam *manjka*. Zato toliko izdajstev in naravnost nečuvenega *manjka* preskokov v drug tabor, kjer se je divjanje nadaljevalo, samo da v obratni smeri.</p><p style="text-align:justify" id="index-p-d46e1796">Frapiralo me je na primer geslo, da ti je dovoljeno vsako, pa tudi moralno najbolj zavržno sredstvo, samo da dosežeš cilj. V zaporu smo lahko po naravi stvari same zasledovali apliciranje tega načela seve samo v odtenkih. Bog ve kakih sredstev, razorožen in za železno mrežo, itak nisi imel na razpolago. Toda že te male stvari so bile značilne.</p><p style="text-align:justify" id="index-p-d46e1798">Eno izmed njih je bila na primer kleveta. Vsakogar, kdor ni bil čisto tam in sumljiv, si že bíl, čim se nisi izjavil …<span id="ftn188_return"><a class="notelink" title="S tem se zapis Igorja Rosine konča." href="#ftn188"><sup>187</sup></a></span></p></div><div class="row"><div class="small-6 columns text-center"><p><a class="button" href="ch07.html" title="Prejšnji: VII. Okolje">&lt;&lt;</a></p></div><div class="small-6 columns text-center"><p></p></div></div><!--Notes in [div]--><div class="notes"><div class="noteHeading">Opombe</div><div class="note" id="ftn178"><p><a class="link_return" title="Pojdi nazaj k besedilu" href="#ftn178_return"><sup>177.</sup></a> <span class="noteBody">Henry Ford (1863–1947) je bil ameriški industrialec, lastnik tovarne avtomobilov in ustanovitelj podjetja Ford Motor Company. Bil je začetnik industrijske proizvodnje na tekočem traku. Zaslovel je z avtomobilom Ford model T (Tin Lizzie), ki je bil prvi avtomobil, dostopen širokemu krogu prebivalstva ZDA.</span></p></div><div class="note" id="ftn179"><p><a class="link_return" title="Pojdi nazaj k besedilu" href="#ftn179_return"><sup>178.</sup></a> <span class="noteBody">Nekaj, kar ni res.</span></p></div><div class="note" id="ftn180"><p><a class="link_return" title="Pojdi nazaj k besedilu" href="#ftn180_return"><sup>179.</sup></a> <span class="noteBody">Kalmiki so mongolska etnična skupnost, ki živi večinoma v Rusiji.</span></p></div><div class="note" id="ftn181"><p><a class="link_return" title="Pojdi nazaj k besedilu" href="#ftn181_return"><sup>180.</sup></a> <span class="noteBody">Mišljena je Krimska jama, ki leži 1,3 km severozahodno od kraja Pikovnik, 1,6 km severozahodno od kraja Kržišče ter 2 km jugozahodno od vrha Šop (Novaška gora) oziroma je v središču trikotnika Begunje pri Cerknici–Borovnica–Rakitna, na nadmorski višini 845 metrov. Vanjo so julija 1942 partizani 3. čete Šercerjevega bataljona Notranjskega odreda vrgli trupla 28 oseb (sedemnajstih moških, osmih žensk in treh otrok), ki so jih pobili. To so leta 2016 odkrili jamarji, na osnovi ostankov pa so to potrdili sodnomedicinski strokovnjaki. Za to dejanje partizanov se je vedelo že jeseni 1942, ko je dnevnik <span style="font-style:italic" itemprop="hi">Slovenec</span> 27. 9. 1942 na drugi strani objavil članek z naslovom »Grozote 'Krimske jame': Simbol komunističnega zverinstva in skrajne krvoločnosti – Vprašanje ljubljanskim somišljenikom partizanstva«. V članku so poročali, da je v jami 150 trupel.</span></p></div><div class="note" id="ftn182"><p><a class="link_return" title="Pojdi nazaj k besedilu" href="#ftn182_return"><sup>181.</sup></a> <span class="noteBody">Poimenovanje po utemeljitelju Cesareju Lombrosu (1835–1909), nevrologu in kriminalistu.</span></p></div><div class="note" id="ftn183"><p><a class="link_return" title="Pojdi nazaj k besedilu" href="#ftn183_return"><sup>182.</sup></a> <span class="noteBody">Aljoša Karamazov je eden od štirih bratov v romanu Fjodorja Dostojevskega <span style="font-style:italic" itemprop="hi">Bratje Karamazovi</span>, ki je izšel leta 1880. Drugi roman <span style="font-style:italic" itemprop="hi">Besi</span> je iz leta 1872.</span></p></div><div class="note" id="ftn184"><p><a class="link_return" title="Pojdi nazaj k besedilu" href="#ftn184_return"><sup>183.</sup></a> <span class="noteBody">Smrdljakov, eden od štirih bratov Karamazovih.</span></p></div><div class="note" id="ftn185"><p><a class="link_return" title="Pojdi nazaj k besedilu" href="#ftn185_return"><sup>184.</sup></a> <span class="noteBody">Verjetno je mišljeno fisilirajo kot izpeljanka iz španskega glagola <span style="font-style:italic" itemprop="hi">fusilare</span>, ki pomeni usmrtitev.</span></p></div><div class="note" id="ftn186"><p><a class="link_return" title="Pojdi nazaj k besedilu" href="#ftn186_return"><sup>185.</sup></a> <span class="noteBody">Leon Rupnik (1889–1946) je bil general in politik. Po šolanju na generalštabni šoli na Dunaju je služboval v Hercegovini in leta 1913 postal stotnik. V vojsko Kraljevine SHS je vstopil leta 1919, redno napredoval, leta 1933 postal brigadni general, leta 1937 pa divizijski in tako dosegel najvišji čin med slovenskimi častniki. Leta 1938 je v Ljubljani vodil gradnjo t. i. Rupnikove linije, sistema utrdb (bunkerjev) z namenom obrambe pred Kraljevino Italijo. Ob napadu na Jugoslavijo aprila 1941 je bil načelnik štaba 1. jugoslovanske armade v Zagrebu. Oblasti NDH so ga kot jugoslovanskega generala izgnale, jugoslovanska begunska vlada pa mu je novembra 1941 zaradi mnenja, da je sodeloval z oblastmi NDH (z ustaši), odvzela generalski čin. Spomladi 1942 ga je italijanska okupacijska oblast skupaj z drugimi častniki bivše jugoslovanske vojske internirala v taborišče Gonars, od koder je bil zaradi starosti kmalu izpuščen. Zavoljo nasprotovanja odporu proti okupatorju in protikomunizma je začel sodelovati z italijanskimi oblastmi. Visoki komisar Grazioli ga je 2. 6. 1942 imenoval za župana Ljubljane, nemški okupator pa 20. 9. 1943 za predsednika pokrajinske uprave Ljubljanske pokrajine. Funkcijo je opravljal do 5. 5. 1945, ko mu je bila odvzeta in predana Narodnemu odboru za Slovenijo. Septembra 1944 ga je vodja policije general SS Erwin Rösener imenoval za generalnega inšpektorja Slovenskega domobranstva. 5. 5. 1945 se je Rupnik umaknil na Koroško, kjer se je nato predal britanskim zasedbenim oblastem. Te so ga internirale in 2. 1. 1946 predale jugoslovanskim oblastem, ki so ga na sodnem procesu 30. 8. 1946 obsodile na smrt. Sodba je bila izvršena 4. 9. na strelišču v Ljubljani. </span></p></div><div class="note" id="ftn187"><p><a class="link_return" title="Pojdi nazaj k besedilu" href="#ftn187_return"><sup>186.</sup></a> <span class="noteBody">Gregorij Rožman (1883–1959) je bil ljubljanski škof. Po gimnaziji in študiju teologije v Celovcu (rojen je bil na Koroškem) je bil leta 1907 posvečen v duhovnika. Leta 1930 je postal škof ljubljanske škofije, kar je ostal do svoje smrti, čeprav je od maja 1945 živel kot politični begunec v tujini, najprej v Avstriji nato pa od leta 1948 do smrti v ZDA. Po vojni ga papež Pij XII. ni želel sprejeti. Med drugo svetovno vojno je sodeloval z italijanskim in nemškim okupatorjem predvsem zaradi svojega protikomunističnega prepričanja in mnenja, da vsaka, tudi okupatorska oblast, izhaja od Boga. Na t. i. Rupnikovem procesu avgusta 1946 je bil v odsotnosti obsojen na zaporno kazen za dobo osemnajst let s prisilnim delom. </span></p></div><div class="note" id="ftn188"><p><a class="link_return" title="Pojdi nazaj k besedilu" href="#ftn188_return"><sup>187.</sup></a> <span class="noteBody">S tem se zapis Igorja Rosine konča. </span></p></div></div><div class="row"><div class="small-6 columns text-center"><p><a class="button" href="ch07.html" title="Prejšnji: VII. Okolje">&lt;&lt;</a></p></div><div class="small-6 columns text-center"><p></p></div></div></section></div><script type="text/javascript">
         $(function () {
         var viewer = ImageViewer();
         $('.imageviewer').click(function () {
         var imgSrc = this.src,
         highResolutionImage = $(this).data('high-res-src');
         viewer.show(imgSrc, highResolutionImage);
         });
         });</script><script src="https://www2.sistory.si/publikacije/themes/foundation/6/js/vendor/what-input.js"></script><script src="https://www2.sistory.si/publikacije/themes/foundation/6/js/vendor/foundation.min.js"></script><script src="https://www2.sistory.si/publikacije/themes/foundation/6/js/app.js"></script><script src="https://www2.sistory.si/publikacije/themes/js/plugin/back-to-top/back-to-top.js"></script></body></html>