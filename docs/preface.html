<!DOCTYPE html><html xmlns="http://www.w3.org/1999/xhtml" lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (2)--><title>Izza rešetk: spomini Igorja Rosine na zapor in internacijo (1942–1943)</title><meta http-equiv="x-ua-compatible" content="ie=edge" /><meta name="viewport" content="width=device-width, initial-scale=1.0" /><meta name="description" content="Izza rešetk: spomini Igorja Rosine na zapor in internacijo&#xA;      (1942–1943)" /><meta name="keywords" content="internacija, druga svetovna vojna" /><meta name="author" content="Igor Rosina" /><meta name="generator" content="Text Encoding Initiative Consortium XSLT stylesheets" /><meta charset="utf-8" /><link href="https://www2.sistory.si/publikacije/themes/foundation/6/css/foundation.min.css" rel="stylesheet" type="text/css" /><link href="https://www2.sistory.si/publikacije/themes/css/foundation/6/sistory.css" rel="stylesheet" type="text/css" /><link href="https://cdnjs.cloudflare.com/ajax/libs/foundicons/3.0.0/foundation-icons.min.css" rel="stylesheet" type="text/css" /><link href="https://www2.sistory.si/publikacije/themes/plugin/TipueSearch/6.1/tipuesearch/css/normalize.css" rel="stylesheet" type="text/css" /><link href="https://www2.sistory.si/publikacije/themes/css/plugin/TipueSearch/6.1/my-tipuesearch.css" rel="stylesheet" type="text/css" /><link href="https://www2.sistory.si/publikacije/themes/plugin/ImageViewer/1.1.3/imageviewer.css" rel="stylesheet" type="text/css" /><link href="project.css" rel="stylesheet" type="text/css" /><script src="https://www2.sistory.si/publikacije/themes/foundation/6/js/vendor/jquery.js"></script><script src="https://www2.sistory.si/publikacije/themes/plugin/ImageViewer/1.1.3/imageviewer.js"></script></head><body id="TOP" itemscope="itemscope" itemtype="http://www.tei-c.org/ns/1.0/" itemprop="TEI"><div class="column row"><header xmlns:html="http://www.w3.org/1999/xhtml"><div class="hide-for-large"><div id="header-bar"><div class="title-bar" data-responsive-toggle="publication-menu" data-hide-for="large"><button class="menu-icon" type="button" data-toggle=""></button><div class="title-bar-title">Meni</div><div class="title-bar-right"><a class="title-bar-title" href="https://www.sistory.si"><i class="fi-home" style="color:white;"></i></a></div><div id="publication-menu" class="hide-for-large"><ul class="vertical menu" data-drilldown="" data-options="backButton: &lt;li class=&#34;js-drilldown-back&#34;&gt;&lt;a tabindex=&#34;0&#34;&gt;Nazaj&lt;/a&gt;&lt;/li&gt;;"><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li class="active"><a href="preface.html">Uvod</a></li><li><a href="ch01.html">Poglavja</a><ul class="vertical menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></div></div></div><div class="show-for-large"><nav class="title-bar"><div class="title-bar-left"><a class="title-bar-title" href="https://www.sistory.si"><i class="fi-home" style="color:white;"></i> <span>Domov</span></a></div><div class="title-bar-right"><ul class="dropdown menu" data-dropdown-menu=""><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li class="active"><a href="preface.html">Uvod</a></li><li><a href="ch01.html">Poglavja</a><ul class="menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></nav></div></header><section><div class="row"><div class="medium-2 columns show-for-medium"><p></p></div><div class="medium-8 small-12 columns"><h2 class="maintitle"><span class="head" itemprop="head">Izza rešetk: spomini Igorja Rosine na zapor in internacijo (1942–1943)</span></h2></div><div class="medium-2 columns show-for-medium text-right"><p><a class="button" href="ch01.html" title="Naslednji: I. Demokracija">&gt;&gt;</a></p></div></div><div class="row hide-for-medium"><div class="small-6 columns text-center"><p></p></div><div class="small-6 columns text-center"><p><a class="button" href="ch01.html" title="Naslednji: I. Demokracija">&gt;&gt;</a></p></div></div><div class="preface" id="preface"><p style="text-align:justify" id="index-p-d46e73">Rešetke na oknih so sopomenka za zapor, prostor za tiste, ki jim je odvzeta prostost in so za kazen prisiljeni bivati v zaprtem območju z železnimi rešetkami na oknih. Pravno bi zapor lahko opredelili kot prostostno kazen, ko je nekomu – običajno tistemu, ki ga je sodišče spoznalo za krivega nekega kaznivega dejanja – odvzeta prostost. Slovenščina pozna kar nekaj sopomenk za zapor: arest, keha, ječa, pržon, tranča.</p><p style="text-align:justify" id="index-p-d46e75">O življenju v zaporu med drugo svetovno vojno, ko so odvetnika dr. Igorja Rosino zaprle italijanske okupacijske oblasti, »govorijo« njegovi spominski zapisi. Za rešetkami je brez obtožbe, brez obtožbe o konkretni krivdi preživel več kot leto dni. Ko ga je italijanska policija 6. februarja 1942 aretirala v Metliki, kjer je od junija 1941 opravljal odvetniško dejavnost, je bil do 24. januarja 1943 zaprt v ljubljanskem zaporu, nato pa so ga poslali v internacijo v Padovo. Maja istega leta so ga premestili v konfinacijo v kraj Esine v severni Italiji (43 km severno od Brescie), kjer je moral bivati na svoje stroške in se dnevno javljati na policiji. Iz konfinacije so ga izpustili sredi junija 1943. Vrnil se je v Ljubljano, kjer je v začetku septembra dočakal kapitulacijo Italije oziroma njen izstop iz vojne na strani osi.</p><div class="precafe" id="preface_01"><h3><span class="head" itemprop="head">O avtorju</span></h3><p style="text-align:justify" id="index-p-d46e79">Dr. Igor Rosina je bil po poklicu odvetnik, zlasti med svetovnima vojnama pa tudi družbeno in politično angažiran intelektualec.<span id="ftn1_return"><a class="notelink" title="Predstavitev avtorja – oris življenjepisa dr. Igorja Rosine – temelji na knjigi Odvetnik in oblast: dr. Igor Rosina (1900–1969), ur. Jure Gašparič in …" href="#ftn1"><sup>*</sup></a></span> Takrat se je ukvarjal tudi s politiko, čeprav ni nastopal kot pravi, aktivni politik. Tako v času prve jugoslovanske države ni nikoli kandidiral na volitvah niti ni imel pomembnejše funkcije v kakšni politični stranki. V družbenem in političnem življenju je nastopal predvsem kot publicist, ki je imel tudi značilnosti ideologa.</p><p style="text-align:justify" id="index-p-d46e87">Rojen je bil 7. oktobra 1900 v Ljutomeru očetu odvetniku Franu Rosini in materi Karolini, ki je umrla že leta 1906. Igor je bil drugi otrok v družini. Imel je starejšo sestro Milovano in mlajša sorojenca, sestro Tanjo ter brata Fedorja; oba sta umrla v dvajsetih letih 20. stoletja.</p><p style="text-align:justify" id="index-p-d46e89">Oče Fran je bil znan kot panslavist, predvsem pa kot narodnozaveden slovenski odvetnik in politik. Rojen je bil leta 1863 v Leskovici pri Bogenšperku, šolal se je na ljubljanski gimnaziji, nato pa je od leta 1882 študiral pravo na Dunaju. Študij je zaključil leta 1887 in kot odvetniški koncipient od maja 1887 delal v Novem mestu, nato pa se sredi leta 1891 preselil v Celje, v odvetniško pisarno Josipa Serneca, enega vodilnih slovenskih politikov na Štajerskem. To je vsekakor vplivalo na aktivno delovanje Frana Rosine v slovenskem družbenem in političnem življenju. V Celju je bil odbornik tamkajšnje čitalnice. Po štiriletnem bivanju v tem mestu, kjer je postal prepoznavna osebnost, se je leta 1895 preselil v Ljutomer, tam odprl samostojno odvetniško pisarno in se leta 1898 poročil. V Ljutomeru sta se mu rodila hčerka Milovana (1899) in sin Igor (1900). Tudi v tem kraju se je vključil v slovensko nacionalno gibanje in vodil boj za enakopravnost slovenskega jezika. Že leto dni po naselitvi je bil kot poslanec ljutomerske kmečke kurije izvoljen v štajerski deželni zbor. V zboru, kjer je prevladovala nemška liberalna večina, je Fran Rosina zagovarjal geslo slovenskih poslancev »Proč od Gradca«. To je imelo dvojen pomen, najprej, da Slovenci na Štajerskem ne morejo od graškega deželnega zbora ničesar pričakovati, nato pa tudi, da se mora slovenski del Štajerske politično in gospodarsko osamosvojiti.</p><p style="text-align:justify" id="index-p-d46e91">Družina Rosina se je leta 1901 preselila v Maribor. Tam se je Fran kmalu začel politično udejstvovati; zavzemal se je zlasti za enakopravnost slovenščine. Kot slovenski narodnjak je bil predsednik mariborske čitalnice in mariborske Posojilnice, deloval pa je tudi v Sokolu. Po atentatu na prestolonaslednika Franca Ferdinanda junija 1914 je bil dva meseca zaprt v Gradcu. Jeseni 1918 je postal podpredsednik štajerskega Narodnega sveta, ki se je odločil, da majorju Rudolfu Maistru podeli čin generala. Svet je 1. novembra 1918 v Mariboru prevzel civilno oblast. V prevratni dobi je Fran Rosina kot podpredsednik Narodnega sveta in kot načelnik mariborske Posojilnice odigral pomembno vlogo. Za osvojitev Maribora je bila zelo pomembna njegova odločitev, da Posojilnica za potrebe Maistrovega vojaštva nameni dva milijona kron. Leta 1921 je jugoslovanska država denar, ki ga je Rosina namenil za Maistrovo delovanje, vrnila Posojilnici. V Kraljevini SHS je politično deloval v Jugoslovanski demokratski stranki, ki se je zavzemala za celovito jugoslovanstvo. Umrl je oktobra 1924 na Dunaju, kjer je bil na zdravljenju.</p><p style="text-align:justify" id="index-p-d46e93">Očetovo politično delovanje je vsekakor vplivalo na Igorja Rosino, ki je leta 1918 maturiral na mariborski klasični gimnaziji in vpisal študij prava v Pragi. Od leta 1921 je pravo študiral na ljubljanski univerzi in študij zaključil maja 1925 z doktoratom, pridobljenim z rigorozi, kar je bila tedaj običajna praksa. Po diplomi je opravljal delo odvetniškega in sodniškega pripravnika in leta 1929 opravil državni odvetniški izpit. Po očetu je decembra 1929 nadaljeval odvetništvo v Mariboru. Odprl je odvetniško pisarno (najprej v družabništvu z odvetnikom Vinkom Rapotcem, pri katerem je bil pred tem koncipient), ki je delovala vse do napada na Kraljevino Jugoslavijo leta 1941. Oktobra 1930 se je poročil s Tončko Mirnik, bančno uradnico v Mariboru (družinsko je izhajala iz Celja); poročila sta se v Ljubljani v cerkvi v Trnovem, poročni obred pa je opravil Fran Saleški Finžgar. V zakonu so se jima rodili trije otroci (Andrej – 1931, Alenka – 1933 in Aleš – 1937).</p><p style="text-align:justify" id="index-p-d46e95">V politično življenje se je vključil sredi dvajsetih let 20. stoletja, ko je začel delovati v okviru t. i. agrarcev, ki so v kmetu videli temelj gospodarskega in družbenega razvoja; od maja 1926 je aktivno deloval v okviru Slovenske kmetske stranke. Precej je pisal v strankino glasilo <span style="font-style:italic" itemprop="hi">Kmetski glas</span> in pri tem poudarjal pomen kmeta ter njegovo vlogo v družbi in državi. V kmečkostanovskem gibanju je videl glavnega poroka demokracije pa tudi branitelja tako pred komunizmom kot kapitalizmom. Slednjega je, zlasti kot velekapitalizem, odklanjal; menil je, da ta naredi iz posameznika »stroj«, številko. Enako je menil o komunizmu. V kmečkem stanovskem gibanju pa je prepoznal glavnega dejavnika miru. Nasprotoval je Slovenski ljudski stranki (SLS), zlasti po tem, ko se je ta s t. i. blejskim sporazumom s srbskimi radikali julija 1927 zavezala k centralizmu in srbskemu razumevanju jugoslovanstva. Ostro je napadel odločitev Antona Korošca, da po streljanju v Narodni skupščini junija 1928, ko so bili ubiti poslanci Hrvaške kmečke stranke (Hrvatske seljačke stranke) in je kasneje za posledicami streljanja umrl še njen voditelj Stjepan Radić, prevzame mandatarstvo jugoslovanske vlade. Menil je, da je SLS s tem zaigrala vsako pravico predstavljati se kot borka za avtonomijo Slovenije in da je s tem pljunila na svoje dotedanje desetletno avtonomistično stremljenje. Slovensko kmetsko stranko je videl in jo predstavljal kot edino, ki zagovarja slovenska narodna stališča, ohranjanje slovenstva, slovenskih šol, jezika in kulture. Ostro pa je nasprotoval tudi klerikalizmu v SLS.</p><p style="text-align:justify" id="index-p-d46e100">V tridesetih letih 20. stoletja je Igor Rosina sodil med dejavne politike mlajše generacije slovenskih liberalcev; po mnenju časnika <span style="font-style:italic" itemprop="hi">Slovenec</span>, glasila SLS, kateremu je, kot omenjeno, Rosina idejno in politično nasprotoval, je bil »nekakšen vodja svobodomiselstva«. V svojem publicističnem delu, zlasti v časniku <span style="font-style:italic" itemprop="hi">Kmetski list</span>, ob koncu tridesetih let pa tudi v mariborskem <span style="font-style:italic" itemprop="hi">Večerniku</span>, ko je oblikoval programske misli kmetskega gibanja, se je pokazal za pronicljivega političnega misleca. Programsko politično, publicistično pa tudi organizacijsko je bil dejaven predvsem v Zvezi društev kmečkih fantov in deklet. Zveza je bila najprej podmladek Slovenske kmetske stranke, a je v tridesetih letih nastopala samostojno. Zagovarjala je jugoslovansko idejo, kar je bila tudi opredelitev Rosine kot prepričanega liberalca. V pisanju v <span style="font-style:italic" itemprop="hi">Večerniku</span> se je bolj kot »kmetstvu« posvečal takrat aktualnim političnim temam. Začel je pogledovati proti politični levici, čeprav ni imel posebno dobrega mnenja o komunizmu in komunistih. Po družinski tradiciji je bil tako kot njegov oče Fran tudi Igor Sokol in dejaven v sokolstvu, ki je imelo v tridesetih letih izrazito politično nalogo pojugoslovanjevanja.</p><p style="text-align:justify" id="index-p-d46e114">Pred napadom na Jugoslavijo aprila 1941 je bil mobiliziran kot navaden vojak (t. i. redov), kajti vojaškega roka ni odslužil; že leta 1918 po maturi, ko mu je grozil vpoklic v avstrijsko vojsko, je bil spoznan za nesposobnega za vojsko. Po razsulu jugoslovanske vojske, ki ga je dočakal pri Karlovcu, se je prebil v Ljubljano. Domov v Maribor ni šel, ker je vedel, da je kot »Nemcem neprijazna oseba« na spisku Kulturbunda in da mu zato grozi aretacija. Tudi žena je s tremi otroki sredi junija 1941 prebežala v Ljubljano iz Maribora, kjer jim je nemški okupator zaplenil vse imetje.</p><p style="text-align:justify" id="index-p-d46e116">Igorju Rosini je uspelo dobiti izpraznjeni položaj odvetnika v Metliki, kjer je 6. junija 1941 odprl odvetniško pisarno in se tja preselil z družino. V Metliki je deloval do 6. februarja 1942, ko ga je aretirala italijanska policija, čemur je sledil zapor brez obtožbe. Najprej je bil zaprt v Metliki, nato pa dobro leto v Ljubljani, dokler ga niso januarja 1943 poslali v internacijo v Padovo, nato pa maja 1943 v konfinacijo v severno Italijo. Šlo je za t. i. policijsko konfinacijo, ki so jo italijanske oblasti razumele kot »svobodno internacijo«, ko si je interniranec nastanitev v kraju, ki mu ga je določila oblast, moral plačevati sam in se dnevno javljati na policiji. Iz konfinacije se je v Ljubljano vrnil 19. junija 1943.</p><p style="text-align:justify" id="index-p-d46e118">V zaporu ga je nekajkrat obiskal odvetniški kolega, prijatelj in sokolski »brat« Makso Šnuderl, tudi sam štajerski begunec v Ljubljani, ki je vtise s teh obiskov vnesel v svoj dnevnik. Ob srečanju z Rosino v zaporu je v dnevnik zapisal, da je bil ta dobre volje, miren in da »se uči angleško«. Je pa 1. julija 1942 zapisal tudi »alarmantno vest«, da je prišla na kvesturo zahteva, da Italijani Rosino izročijo Nemcem. Zapisal je še, da so, da do tega ne bi prišlo, »urgirali« v Rimu prek žene nekega notarja, katere prijateljica je bila žena rimskega odvetnika, ki je delal na italijanskem notranjem ministrstvu. Poleg tega »reševanja« Rosine, da ga ne bi izročili Nemcem, kar so bile v resnici samo »govorice«, ne pa dejanska zahteva, je Šnuderl po odvetnici Zdenki Brejc, ki je imela dobre zveze pri italijanskih oblasteh, tako na kvesturi kot pri Visokem komisarju Grazioliju, skušal doseči Rosinovo izpustitev iz zapora, a njena »intervencija« ni bila uspešna.</p><p style="text-align:justify" id="index-p-d46e121">Kapitulacijo Italije je Rosina dočakal v Ljubljani, a se je zaradi strahu pred Nemci, ki so začeli zasedati ozemlje »italijanske« Ljubljanske pokrajine, umaknil v Metliko, ki so jo takrat že zasedli partizani. Ti so Rosino mobilizirali; postal je stražar in je s cerkvenega zvonika opazoval, ali ni na nebu kakšnega nemškega letala. V nemški ofenzivi jeseni 1943 je bil med umikom iz Metlike ranjen v glavo in nogo. Potem je delal v organih partizanske oblasti v Vinici in 4. avgusta 1944 postal član Komisije za ugotavljanje zločinov okupatorjev in njegovih pomagačev (KUZOP), ki jo je vodil Makso Šnuderl. Ta je sicer Igorja Rosino želel vključiti v delo komisije takoj po njeni ustanovitvi februarja 1944 na zasedanju SNOS, a so temu nasprotovali »v vrhu« slovenskega osvobodilnega gibanja. Imeli so pomisleke o Rosinovi politični preteklosti in njegovih političnih stališčih, zlasti njegovih pogledih na komunizem. Res je, da tudi on ni povsem zaupal komunistom in se jih je zato bal. Tako je šele poleti 1944 začel delati v KUZOP, kjer je zbiral podatke o zločinih okupatorja na Štajerskem. Deloval je »na terenu«, večinoma v takrat osvobojeni zgornji Savinjski dolini, kjer je jeseni in pozimi 1944 doživel hudo nemško ofenzivo. Februarja 1945 se je vrnil v Belo krajino. Do političnega cilja osvobodilnega gibanja – do spremembe oblasti in družbenega reda, v katerem bodo na čelu komunisti – je bil Igor Rosina precej zadržan, če ne kar kritično nastrojen. Verjel je namreč v t. i. liberalno demokracijo in človekove pravice, za katere pa pod komunistično oblastjo ni videl pravih možnosti.</p><p style="text-align:justify" id="index-p-d46e123">Rosina je po vojni, vse do njegove ukinitve decembra 1945, v Mariboru vodil oddelek KUZOP. V očeh oblasti naj bi dobil »črno piko«, ker se ni strinjal s postopanjem proti mariborskim Nemcem (pred vojno je z njimi sicer vodil narodnostni boj); mnoge od njih so namreč maja 1945 ustrelili na Pohorju. Želel se je vrniti k odvetniškemu poklicu in tako je 7. marca 1946 ponovno odprl odvetniško pisarno, vendar le za kratek čas. Ker naj ne bi razumel vloge odvetništva v novih političnih razmerah, so mu oblasti 31. marca 1947 namreč prepovedale opravljanje odvetništva. Ko je branil kmeta, ki je »križarju« ali pripadniku t. i. Matjaževe vojske dal hrano, je to dejanje primerjal s tem, da so kmetje med vojno dajali hrano partizanom. Oblasti so to označile, kot da »razume svoj sedanji poklic na najbolj protiljudski način«. Ko je zaključil z odvetništvom, se je zaposlil oziroma so ga zaposlili v gospodarstvu; bil je pravni referent v različnih gradbenih podjetjih. Upokojil se je leta 1959, ko je bil vodja pravnega referata oddelka za gospodarstvo Okrajnega ljudskega odbora Maribor. V odvetniški poklic se je vrnil leta 1960 in ga opravljal do smrti 25. septembra 1969. Umrl je po sicer uspešni operaciji zaradi nastalih komplikacij po njej.</p></div><div class="preface" id="preface_02"><h3><span class="head" itemprop="head">O zapisanem</span></h3><p style="text-align:justify" id="index-p-d46e127">Odvzem prostosti, zlasti če ti jo odvzame okupator, in bivanje v zaporu vsak doživlja drugače, pri tem pa ni dvoma, da je to za vsakogar posebna osebna izkušnja. Rosinovi spomini na čas za rešetkami so napisani brez posebnega svetobolja, zaradi odvzete svobode ne jadikuje. Zapiše:</p><blockquote>»V bistvu sem se smatral za vojnega ujetnika in je bilo povsem v redu, da sem bil pod zaporo ... Zavest, da izpolnjujem dolžnost, ko kot Slovenec trpim skupno s celim narodom, da se s tem nekako odkupim in da bom vsled tega zmogel tudi v bodoče mirno vsakemu pogledati v oči, mi je pravzaprav napravljala lahek ves zapor.« </blockquote><p style="text-align:justify" id="index-p-d46e131">Prav tako ne izraža posebnega sovraštva do tistih, ki so ga zaprli; italijanskih ječarjev skoraj ne omenja. Njegovi spomini so »neosebni«, kajti v njih sebe ne postavlja v prvi plan, ampak se bolj posveča okolju, v katerem je bil prisiljen bivati, in okoliščinam življenja v »kolektivu«. Pozornost namenja sotrpinom in dogajanju med njimi, socialni dinamiki tistih, ki so bili za rešetkami. Temu, kako so zaprti – ki so si bili različni tako po socialnem izvoru kot po izobrazbi, imeli pa so tudi različne ideološke in politične poglede – preživljali svoje prisilno skupno bivanje. Popiše, kako je s sotrpini preživljal čas, kaj so počeli, da jim je ta mineval, o čem so se pogovarjali, kaj so peli. V njegovih spominih ideologija – ne njegova ne tista njegovih sojetnikov – ni posebej poudarjena. Poleg tega ne pove, kdaj se je kaj, kar je popisal, dogajalo ali zgodilo. Spomini niso pisani »kronološko«, temveč vsebinsko, zapisal je tisto, za kar je menil, da je treba »povedati«. Pisal je o »zunanjem izgledu« zapora, o tamkajšnji hrani in higieni, okolju, pa tudi o korupciji, pasivni hrabrosti in o »večjih« temah, denimo o demokraciji, s katero je pisanje tudi začel.</p><p style="text-align:justify" id="index-p-d46e133">Spominski zapis je Rosina razdelil na osem vsebinskih razdelkov. Pri tem ne navaja nobenega datuma, tako da je treba iz napisanega in iz konteksta določiti čas, o katerem je pisal. Poleg tega ne navaja imen sojetnikov. Tako je na primer pisatelj Juš Kozak, ki je bil z njim nekaj časa v isti sobi, naveden kot »slovenski pisatelj«, čeprav je vedel za njegova ime in priimek.</p><p style="text-align:justify" id="index-p-d46e135">Juš Kozak je kmalu po koncu vojne napisal romansirane spomine na svoje zaporniške dni in izkušnje v knjigi <span style="font-style:italic" itemprop="hi">Lesena žlica</span>, ki jo je podnaslovil <span style="font-style:italic" itemprop="hi">Roman iz časov fašistične okupacije</span> (Ljubljana: Državna založba Slovenije, 1947, 1952). O Kozakovih spominih je zgodovinar France Škerl menil, da »še nihče ni tako naravno kakor on prikazal, kako je zunanje življenje tedanje Ljubljane odmevalo v zaporu in seveda tudi v njem samem. Nekaj njegovih opisov je mogoče podpreti celo z italijanskimi akti.« (France Škerl, Osmorica Robottijevih talcev v luči Kozakove »Lesene žlice« in italijanskih aktov, <span style="font-style:italic" itemprop="hi">Zgodovinski časopis</span>, 1958/59, str. 286). Kozak opisuje marsikaj, kar v svojem spominskem zapisu oriše tudi Rosina. Se pa Kozakovi opisi od Rosinovih razlikujejo pa načinu opisovanja, po slogu. Rosina je bil odvetnik, Kozak pa pisatelj, zato je svoje spominjanje »romaniziral«, Rosinovo pisanje je manj literarno izbrušeno, a zato bolj neposredno in povedno. Kljub tem razlikovanjem pa se njuni spomini na italijanski zapor vsebinsko dopolnjujejo in potrjujejo.</p><p style="text-align:justify" id="index-p-d46e146">Zanimivo je, da je bil tudi Kozak aretiran izven Ljubljane (v Šentvidu pri Stični) in nato zaprt v »belgijski kasarni« na Taboru. Po treh tednih zapora so ga začeli preiskovati, pri čemer se je izkazalo, da zasliševalec sploh ni vedel, zakaj so ga zaprli. Igor Rosina takšne izkušnje z zasliševalcem ali preiskovalcem ni imel, kajti ves čas, ki ga je prebil v zaporu v Ljubljani, od februarja 1942 do januarja 1943, ni bil zaslišan in zato ni vedel, česa ga okupator obtožuje. Dejstvo je, da se italijanske okupacijske oblasti z njim niso ukvarjale, ampak so ga enostavno imele zaprtega. Glede na njegove zapise lahko sklepamo, da se je s tem bolj ali manj sprijaznil. Strah ga je bilo le tega, da ga Italijani ne bi izročili Nemcem, kajti bil je prepričan, da za razlogom za njegovo aretacijo in zaprtje stoji Gestapo iz Gradca. To naj bi mu potrdili na ljubljanski kvesturi, ko je poleti 1943 tam vprašal zakaj je bil aretiran in zaprt. Italijanski okupatorji so ga sicer aretirali in zaprli, a ga nemškemu okupatorju niso izročili. Zakaj so tako ravnali, pa Rosini niso pojasnili. Nemški okupatorji so namreč želel dobiti Rosino in še vrsto drugih znanih mariborskih slovenskih narodnjakov, ki so se pred nemško aretacijo zatekli v Ljubljansko pokrajino. Mariborski kulturbundovci so jim namreč izročili seznam vseh, ki so bili po njihovem mnenju sovražni Nemcem in nacizmu. Med temi je bil vsekakor tudi Igor Rosina.</p><p style="text-align:justify" id="index-p-d46e148">Rosina spominskega zapisa o bivanju v zaporu, internaciji in konfinaciji, kot že omenjeno, sicer ni nikjer datiral, a je zelo verjetno, da je večino napisal poleti leta 1944, ko je bival v Beli krajini na t. i. osvobojenem ozemlju pod nadzorom partizanske vojske. V besedilu namreč navaja, da hodi na kopanje v Kolpo, iz napisanega pa je tudi razvidno, da se vojna še ni končala. Nekaj besedila je dodal tudi po koncu vojne.</p><p style="text-align:justify" id="index-p-d46e150">Spominski zapis Igorja Rosine, ki sva ga redaktorja naslovila <span style="font-style:italic" itemprop="hi">Izza rešetk: spomini Igorja Rosine na zapor in internacijo (1942–1943), </span>je objavljen takšen, kot ga je avtor napisal, le z nekaj nujnimi slovničnimi in drugimi popravki, ki pa ne posegajo v vsebino. Izvirnik je napisan na pisalni stroj, večinoma na prazne strani avstro-ogrskega uradnega obrazca, pooblastila (Vollmacht), razlog za to je bil pomanjkanje papirja. Zapisi so zaradi slabe kakovosti papirja včasih težko berljivi, manjkajo tudi deli posameznih strani, ki so jih verjetno oglodale miši. Ker je avtor po koncu vojne poskrbel za rokopisni vložek, nekatere poškodovane dele pa je prečrtal, smo sodelavci pri projektu objave Rosinovih spominov lahko zapisali skoraj vso vsebino, tistih nekaj kratkih manjkajočih delov pa smo označili z *manjka*.</p><p style="text-align:justify" id="index-p-d46e155">V zapisih Igor Rosina navaja različne priložnosti in osebe z različnih področij, od politikov do literatov, pa tudi citate, zato sva redaktorja njegovo pripoved opremila z opombami. Gre za kratke prikaze posameznih osebnosti, pojmov, dogodkov, na katere se sklicuje. Pri tem sva uporabila različne vire oziroma pomagala, od enciklopedij in leksikonov do zgodovinskih del, pa tudi zapise na Wikipediji, pri čemer sva tamkajšnje informacije »soočila« z »vedenjem« iz drugih virov.</p><p style="text-align:justify" id="index-p-d46e157">Uredništvo Založbe INZ je ocenilo, da so spominski zapisi Igorja Rosine zanimiv, poveden in pomemben zgodovinski vir ter dobrodošel prispevek k poznavanju druge svetovne vojne, zato z njihovo objavo nikakor ni oklevalo.</p><p style="text-align:left" id="index-p-d46e160"><span style="font-style:italic" itemprop="hi">Ljubljana, december 2023 </span></p><div style="text-align:right" itemprop="byline"><span style="font-style:italic" itemprop="hi">Nevenka Troha in Zdenko Čepič</span></div></div></div><div class="row"><div class="small-6 columns text-center"><p></p></div><div class="small-6 columns text-center"><p><a class="button" href="ch01.html" title="Naslednji: I. Demokracija">&gt;&gt;</a></p></div></div><!--Notes in [div]--><div class="notes"><div class="noteHeading">Opombe</div><div class="note" id="ftn1"><p><a class="link_return" title="Pojdi nazaj k besedilu" href="#ftn1_return"><sup>*</sup></a> <span class="noteBody">Predstavitev avtorja – oris življenjepisa dr. Igorja Rosine – temelji na knjigi <span style="font-style:italic" itemprop="hi">Odvetnik in oblast: dr. Igor Rosina (1900–1969)</span>, ur. Jure Gašparič in Katja Škrubej (Ljubljana: Inštitut za novejšo zgodovino, 2017). Avtorji publikacije so večinoma zgodovinarji z Inštituta za novejšo zgodovino, zapis o očetu pa sta prispevala tudi njegova otroka, dr. Alenka Šelih in dr. Andrej Rosina.</span></p></div></div><div class="row"><div class="small-6 columns text-center"><p></p></div><div class="small-6 columns text-center"><p><a class="button" href="ch01.html" title="Naslednji: I. Demokracija">&gt;&gt;</a></p></div></div></section></div><script type="text/javascript">
         $(function () {
         var viewer = ImageViewer();
         $('.imageviewer').click(function () {
         var imgSrc = this.src,
         highResolutionImage = $(this).data('high-res-src');
         viewer.show(imgSrc, highResolutionImage);
         });
         });</script><script src="https://www2.sistory.si/publikacije/themes/foundation/6/js/vendor/what-input.js"></script><script src="https://www2.sistory.si/publikacije/themes/foundation/6/js/vendor/foundation.min.js"></script><script src="https://www2.sistory.si/publikacije/themes/foundation/6/js/app.js"></script><script src="https://www2.sistory.si/publikacije/themes/js/plugin/back-to-top/back-to-top.js"></script></body></html>