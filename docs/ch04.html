<!DOCTYPE html><html xmlns="http://www.w3.org/1999/xhtml" lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (2)--><title>IV. Volja</title><meta http-equiv="x-ua-compatible" content="ie=edge" /><meta name="viewport" content="width=device-width, initial-scale=1.0" /><meta name="description" content="Izza rešetk: spomini Igorja Rosine na zapor in internacijo&#xA;      (1942–1943)" /><meta name="keywords" content="internacija, druga svetovna vojna" /><meta name="author" content="Igor Rosina" /><meta name="generator" content="Text Encoding Initiative Consortium XSLT stylesheets" /><meta charset="utf-8" /><link href="https://www2.sistory.si/publikacije/themes/foundation/6/css/foundation.min.css" rel="stylesheet" type="text/css" /><link href="https://www2.sistory.si/publikacije/themes/css/foundation/6/sistory.css" rel="stylesheet" type="text/css" /><link href="https://cdnjs.cloudflare.com/ajax/libs/foundicons/3.0.0/foundation-icons.min.css" rel="stylesheet" type="text/css" /><link href="https://www2.sistory.si/publikacije/themes/plugin/TipueSearch/6.1/tipuesearch/css/normalize.css" rel="stylesheet" type="text/css" /><link href="https://www2.sistory.si/publikacije/themes/css/plugin/TipueSearch/6.1/my-tipuesearch.css" rel="stylesheet" type="text/css" /><link href="https://www2.sistory.si/publikacije/themes/plugin/ImageViewer/1.1.3/imageviewer.css" rel="stylesheet" type="text/css" /><link href="project.css" rel="stylesheet" type="text/css" /><script src="https://www2.sistory.si/publikacije/themes/foundation/6/js/vendor/jquery.js"></script><script src="https://www2.sistory.si/publikacije/themes/plugin/ImageViewer/1.1.3/imageviewer.js"></script></head><body id="TOP" itemscope="itemscope" itemtype="http://www.tei-c.org/ns/1.0/" itemprop="TEI"><div class="column row"><header xmlns:html="http://www.w3.org/1999/xhtml"><div class="hide-for-large"><div id="header-bar"><div class="title-bar" data-responsive-toggle="publication-menu" data-hide-for="large"><button class="menu-icon" type="button" data-toggle=""></button><div class="title-bar-title">Meni</div><div class="title-bar-right"><a class="title-bar-title" href="https://www.sistory.si"><i class="fi-home" style="color:white;"></i></a></div><div id="publication-menu" class="hide-for-large"><ul class="vertical menu" data-drilldown="" data-options="backButton: &lt;li class=&#34;js-drilldown-back&#34;&gt;&lt;a tabindex=&#34;0&#34;&gt;Nazaj&lt;/a&gt;&lt;/li&gt;;"><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="vertical menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li class="active"><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></div></div></div><div class="show-for-large"><nav class="title-bar"><div class="title-bar-left"><a class="title-bar-title" href="https://www.sistory.si"><i class="fi-home" style="color:white;"></i> <span>Domov</span></a></div><div class="title-bar-right"><ul class="dropdown menu" data-dropdown-menu=""><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li class="active"><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></nav></div></header><section><div class="row"><div class="medium-2 columns show-for-medium"><p><a class="button" href="ch03.html" title="Prejšnji: III. Pasivna hrabrost">&lt;&lt;</a></p></div><div class="medium-8 small-12 columns"><h2 class="maintitle"><span class="head" itemprop="head">IV. Volja</span></h2></div><div class="medium-2 columns show-for-medium text-right"><p><a class="button" href="ch05.html" title="Naslednji: V. Hrana, higiena in drugo">&gt;&gt;</a></p></div></div><div class="row hide-for-medium"><div class="small-6 columns text-center"><p><a class="button" href="ch03.html" title="Prejšnji: III. Pasivna hrabrost">&lt;&lt;</a></p></div><div class="small-6 columns text-center"><p><a class="button" href="ch05.html" title="Naslednji: V. Hrana, higiena in drugo">&gt;&gt;</a></p></div></div><div class="chapter" id="ch04"><p style="text-align:justify" id="index-p-d46e542">Volja je menda sploh vse pri človeku. Nemška policija je iznašla cel znanstveni sistem, kako jo zlomiti. Še pred poldrugim letom smo brali v časopisih, kako bo treba v Nemčiji posvetiti v bodoče še več pažnje temu znanstvenemu študiju »psihologije«. Na področju psihologije izgleda, da se je lahko nemški stvariteljski genij izživljal še samo v tej satanski smeri demonizma. Kakor da jih je obsedel hudobni duh. Oni, ki so šli skozi nemške zapore, ali oni, ki so doživeli ono preganjanje po zlomu, in oni, ki so spali skozi mesece s pripravljenimi kovčki, če pride ponoči Gestapo in jih odvleče, bi mogli pisati knjige o tem.</p><p style="text-align:justify" id="index-p-d46e544">Proti njim so bili Italijani res pravi začetniki. Naravnost nerazumljive so bile metode te policije. Jaz gotovo nisem nikakršen kriminalist, toda iz detektivskih romanov vem, da se skuša, če hočeš priti na sled kakemu zločinu, predvsem eliminirati vse nepotrebno in zožiti preiskavo na čim manj res kompromitiranih; potem bo nevarnost, da zgubiš sled v gozdu različnih hipotez in smeri, čim manjša. Italijani pa, se vidi, da so delali ravno nasprotno. Čim se je kje kaj zgodilo, bums: kar čistko. Pobralo se je vse, kar je bilo le mogoče, po dvajset, po petdeset ljudi, od katerih tri četrtine še pojma niso imele, za kaj pravzaprav gre. In vsak izmed njih je bil potem v zaporih po tri, po štiri mesece najmanj in tudi po več. Koliko jih je bilo, ki so bili potem zopet izpuščeni, ne da bi bili sploh zaslišani!</p><p style="text-align:justify" id="index-p-d46e546">Jasno je, da se je pri takem načinu preiskave moralo izgubiti pravo sled, saj se od samih dreves ni videlo gozda. Preiskovalni material se je prenatrpal s kopico nepotrebne navlake, ki je morala samo zamegliti pregled. Namesto da se je iskalo krivca v, recimo, tri, štiri smeri, se je s takimi masovnimi aretacijami nujno zašlo v cel labirint poti in variant, ki so preiskavo nujno samo skrajno otežile. Imel si vtis, kakor da jim itak ne gre za krivca, temveč samo, da jih čim več pozaprejo in spravijo pod ključ.</p><p style="text-align:justify" id="index-p-d46e548">Samo na ta način se da tudi razumeti, da je na primer italijanska policija zapirala brezizjemno in takoj že na vsako anonimno ovadbo, ko je vendar jasno, da se na ta način – ne samo, da se dela naravnost grozotna krivica, ko se tako v masah uničujejo eksistence – dado doseči pač le mnogo preskromni rezultati v primeri z ogromno preobremenitvijo preiskovalnega aparata. Zato so tudi Nemci kmalu po začetku, ko so videli, koliko takih ovadb, od katerih je verjetno po statistiki vsaj dve tretjini neosnovanih, prihaja, zahtevali, da morajo biti ovadbe podpisane in z dvema pričama podkrepljene. To gotovo ni bil noben ukrep pravičnosti ali humanosti, temveč iz čisto navadnega rezona. Italijani pa so kar naprej zapirali, »bio kriv, bio dužan«, in če so pri Nemcih, kakor sem slišal, trajale preiskave po dva, po tri mesece največ, potem pa ali je bila krogla ali Arbeitsdienst<span id="ftn50_return"><a class="notelink" title="Arbeitsdienst = delovna služba. Reichsarbeitsdienst (RAD) je bil pomožni korpus, ustanovljen v nacistični Nemčiji, ki je med drugimi dejavnostmi zagot…" href="#ftn50"><sup>49</sup></a></span> ali deportacija ali taborišče, so italijanske preiskave trajale po pet, po šest pa tudi po osem in več mesecev. Moja je na primer trajala petnajst, ne da bi bil en samkrat zaslišan. V naši celici pa je bil kmet, ki je sedel že poldrugo leto s še štirimi drugimi pod sumom, da je bil soudeležen pri umoru nekega italijanskega finančnega organa. Osumil ga je – tako na splošno – tudi priprti njegov slaboumni brat s še tremi drugimi, češ: »moj brat bo že vedel«. To je bil oni iz naše celice, ki si je domišljal, da je noseč. Ko sem odhajal v Italijo, sem jih pustil v Ljubljani. Verjetno sede še danes. Kajti čim si bil enkrat za mrežami, si bil sumljiv, in če si bil sumljiv, si spadal v konfinacijo ali internacijo. Od vseh onih, ki so bili na razpravi pred vojaškim sodiščem oproščeni, jih je tedaj odhajalo domov morda dvajset odstotkov, pa še to je mnogo. Taka ti je ta rimska pravica.</p><p style="text-align:justify" id="index-p-d46e556">Toda naravnost živcev uničevali niso. Naravnost Italijan sploh malokaj stori. Narobe. Ko so približno vse za vojsko sposobne moške iz Metlike odvlekli v koncentracijo, jih je komandant garnizije vljudno povabil na sestanek na metliški »plac« in jim držal vznesen govor o lepotah Italije, ki jih bodo sedaj na tem tako rekoč brezplačnem letoviščarskem potovanju deležni itak »samo za dva meseca«, in jih vljudno pozval v pripravljena tovorna avtomobila. Šele ko so prišli na trg, so zagledali, kako zijajo nanje strojnice iz vsakega ogla. Podobno je bilo tudi, če si bil priprt. Kakor po dogovoru so ti povsod zatrjevali, da itak ne bo za dolgo: »domani«, sicuro pa »dopodomani«,<span id="ftn51_return"><a class="notelink" title="Domani, ma sicuro dopodomani = jutri, prav gotovo pa pojutrišnjem." href="#ftn51"><sup>50</sup></a></span> da boš že izpuščen. Ta »domani, ma sicuro dopodomani« je v zaporih bil potem splošno predmet trpke ironije kot najjasnejši in najbolj oprijemljivi dokaz, koliko se imaš zanesti na italijansko obljubo.</p><p style="text-align:justify" id="index-p-d46e564">Jaz sam nisem bil niti tepen niti mučen. Toda Eipert<span id="ftn52_return"><a class="notelink" title="Ernest Eypper (1914–1942) je bil študent prava na ljubljanski univerzi. Rojen je bil v Ljubljani, oče je bil Francoz, zato je imel tudi francosko drža…" href="#ftn52"><sup>51</sup></a></span> – prvi, ki je padel kot talec v Ljubljanski pokrajini – mi je povedal, da so se karabinjerji po tem, ko so ga na nečloveški način nagega pretepli, opravičevali pri njem, češ da jim to ni prijetno, toda da morajo pretepati po službeni dolžnosti. Eden mu je celo izjavil, da bi raje izgubil tisoč lir, kakor da se je moral udeležiti tega pretepanja, kar je z ozirom na znano italijansko umazanost vsekakor mnogo. In oficir, ki je zaukazal ta način »zasliševanja«, se je potem skozi uro razgovarjal z njim v francoščini o vseh mogočih političnih in kulturnih problemih. Čudno: najprej z užitkom pretepa – toda tega ni on kriv, to je sistem –, potem pa se opravičuje. Pri Nemcu bi bilo to nekaj povsem nemogočega.</p><p style="text-align:justify" id="index-p-d46e569">Pri Italijanu – ali morda pri romanskih narodih sploh – pa je problem isti kot pri oni znani pobožni želji padovanskih tatov: »Svet Anton od Padova,<span id="ftn53_return"><a class="notelink" title="Anton Padovanski (1195–1231) je bil portugalski redovnik, teolog, cerkveni učitelj in svetnik katoliške cerkve. Želel je oznanjati krščansko vero med …" href="#ftn53"><sup>52</sup></a></span> daj, da kaj vkup ukradeva.« Kraja ni sicer kdo ve kaj lepega, toda če jo ščiti sveti Anton! Sveti Anton pa se da podkupiti z dvema svečama. Da pa tudi za svetega Antona ni lepo, če tatvino podpira, na to ne bo prišel Italijan. Na drugačen način mislijo ti ljudje in drugače verujejo. Včasih nam je njih postopanje naravnost nerazumljivo. Prepričan sem, da si Machiavelli<span id="ftn54_return"><a class="notelink" title="Niccolò di Bernardo dei Machiavelli (1469–1527) je bil renesančni politični teoretik, ki se je več kot desetletje ukvarjal z diplomatskim in državnišk…" href="#ftn54"><sup>53</sup></a></span> ni bil niti v svesti, da zastopa moralno naravnost najbolj gnusno teorijo, ki je kdaj obstajala. To je »sacro egoizmo«,<span id="ftn55_return"><a class="notelink" title="Sacro egoismo = sveta sebičnost, egocentrični nacionalizem, poudarjen zlasti v odnosu do drugih narodov." href="#ftn55"><sup>54</sup></a></span> ki nima z moralo posameznika čisto nič opraviti. V Južni Italiji baje še danes poznajo izganjanje hudobnega duha po duhovniku (nekaj dobrega nam je naš liberalizem vendar prinesel) in tako so tudi iz nas preganjali hudobnega duha, pri tem nas pa sproti tolažili s »pazienza, ragazzi, pazienza; coraggio«.<span id="ftn56_return"><a class="notelink" title="Pazienza, ragazzi, pazienza; coraggio = potrpljenje, fantje, potrpljenje; korajža" href="#ftn56"><sup>55</sup></a></span></p><p style="text-align:justify" id="index-p-d46e594">Čudno je na primer, da je bil režim v naših jetnišnicah v Sloveniji – torej v operacijski coni, kjer je vladal upor – neprimerno blažji, kakor je bil v italijanskih zaporih, čeprav bi človek pričakoval baš obratno. V ljubljanski jetnišnici si lahko dobil v sobo iglo, sukanec, nož (čeprav pravzaprav ni bilo dovoljeno), igralne karte, svinčnik, polnilno pero, uro, kovčke s celo svojo prtljago itd., vse stvari, ki so bile v italijanski jetnišnici strogo prepovedane. Dolgo časa, prav do oktobra 1942, si si lahko nabavljal tako rekoč neomejeno količino »kjantaric« in marsikdo je bil prav pogosto pošteno nasekan. Tudi ogledalo in pozneje tudi brivski aparat, čeprav seveda strogo prepovedan, se je toleriral. V Italiji so nam pri prvi preiskavi že pobrali vse to in še vse kovinske predmete, na obleki porezali zaponke itd., tako da bi jaz, ki že po rodbini nimam bokov, lahko nosil hlače v rokah kakor svojčas Andrejčkov Jože, ko je postal rekrut, če se me ne bi za škatlo cigaret »Ibar« usmilil paznik in mi velikodušno pustil kos slabe vrvce, da sem se lahko opasal (naramnice in usnjene pasove so naravno takoj sekvestrirali).</p><p style="text-align:justify" id="index-p-d46e596">Vsega tega v Ljubljani ni bilo, razen v »karabinjerskem Einzelnu« – samicah, ki so jih čuvali karabinjerji in ki so bile pod nekakim posebnim, strožjim režimom. Drugače pa si v ljubljansko jetnišnico dobival lahko tudi politične časopise <span style="font-style:italic" itemprop="hi">Jutro</span> in <span style="font-style:italic" itemprop="hi">Slovenca</span> in <span style="font-style:italic" itemprop="hi">Piccolo</span>, medtem ko so v Italiji bili dovoljeni samo športni listi in še ti verjetno ne povsod. Tudi postopanje z jetniki je bilo na čudo v tukajšnjih zaporih boljše kakor v Italiji. Seveda je ton občevanja v vsaki jetnišnici dosti surov že sam po sebi in že ambient sam prinese to. Toda kake podobne surovosti s strani paznikov, tudi italijanskih ne, ki so po malem nadomeščali slovenske, ne morem zatrjevati. Medtem ko je znano, kake živine so bili Nemci tudi v tem pogledu.</p><p style="text-align:justify" id="index-p-d46e607">Italijan ima tu čisto drug način maltretiranja kot Nemec, ki je nasilen, brutalen in direkten. Italijan pa te ne bo umoril; če le mogoče, te bo pustil umreti. Dalo bi se razpravljati o tem, kateri sistem je v svojih posledicah grozovitejši, in za koncentracijski taborišči Kampor na Rabu in Rennici<span id="ftn57_return"><a class="notelink" title="Koncentracijsko taborišče Rab je bilo italijansko fašistično koncentracijsko taborišče, ustanovljeno julija 1942 na otoku Rab v bližini kraja Kampor. …" href="#ftn57"><sup>56</sup></a></span> govore knjige o najgroznejšem sistematskem morjenju ljudi – na italijansko fašistični način. Toda v glavnem so se pri nas vsi tresli pred nevarnostjo, da bodo izročeni v nemške zapore, in to po pravici.</p><p style="text-align:justify" id="index-p-d46e613">Tu, po »našem« sistemu, se ti je počasi izsesavala kri in sušil mozeg. Nekaj šakalsko zahrbtnega je imelo to na sebi. Kakor otroci, toda zlobni in pokvarjeni otroci, so se mi zdeli s tistim svojim načinom nizkih in malih poniževanj in sekatur. Kakor tisti otroci na eni, mislim Rubensovi sliki,<span id="ftn58_return"><a class="notelink" title="Peter Paul Rubens (1577–1640) je bil flamski slikar in diplomat. Velja za najvplivnejšega umetnika flamske baročne tradicije. Slikal je oltarne slike,…" href="#ftn58"><sup>57</sup></a></span> ki drže metulja v roki in mu trgajo po malem nožico za nožico in perut za perutjo. Ali kakor tisti rimski vojščaki pod križem, ki so kockali za Kristusov plašč in si delili oblačila, ko pa je zastokal v smrtnih mukah, mu ponudili gobo, namočeno v kis. Posebno v Italiji so ti šli na živce tisti večni »come ti chiami?«, »via«, »forza«, »avanti«, »arriva«, »celle«,<span id="ftn59_return"><a class="notelink" title="Come ti chiami?, via, forza, avanti, arriva, celle = kako ti je ime?, pojdi stran, dajmo, naprej, pridi, celice." href="#ftn59"><sup>58</sup></a></span> tisto prekleto večno požvižgavanje, če si kam hodil, kakor da bi gonil živino. Bolje en zamah z mečem kot to zbadanje s tisoč iglami. Da, in kako malo, otroško zlobno veselje ti je imel tak »guardia«,<span id="ftn60_return"><a class="notelink" title="Guardia = paznik." href="#ftn60"><sup>59</sup></a></span> če ti je mogel na tvojo prošnjo škodoželjno odgovoriti: »non si può«<span id="ftn61_return"><a class="notelink" title="Non si può = ni dovoljeno." href="#ftn61"><sup>60</sup></a></span> ali če ti je razmetal pri preiskavi, ki smo jo imeli vsakih štirinajst dni v padovskih celicah, slamnjače in tiste uboge škatle in perilo, on je pa ostal oni civilizirani, s tisočletno civilizacijo, ampak: »Non si può.« Ta »non si può« je postal stalna rečenica med nami arestanti, ker jih je tako odlično karakterizirala.</p><p style="text-align:justify" id="index-p-d46e636">Hitro od začetka je prišel v našo sobo mlad srednješolec in nam je povedal, da jim je profesor v šoli svetoval – kaj značilno za dobo, v kateri smo živeli –, da če pridejo v zapore, da jim svetuje predvsem dvoje: telovadbo in študij. Da, toda če ne bi bilo baš to tako težko. Zakaj za oboje je treba volje, trdne volje, in baš ta začne kaj hitro upadati. Pri vseh jetnikih se je moglo to opaziti, prav posebno pa pri mladini. Ta, zlasti če je šlo za mestno ali predmestno mladino, je bila kaj glasna. Bilo je govorjenja, premetavanja, kričanja, pretepanja in »debatiranja« nič koliko. Kakor Tarzani so bili in ves zapor so si predstavljali kakor neko jako romantično robinzonado, partizanstvo pa kot »ravbarje in žandarje«. Soba je ves dan naravnost bučala kakor čebelni panj, če roji. Edina ura uživanja tišine je bila od štirih do petih zjutraj, ki so še spali ti mladi Repoštevi.<span id="ftn62_return"><a class="notelink" title="Gorski duh, duh v ljudskem izročilu." href="#ftn62"><sup>61</sup></a></span> Prav čudno je, da lahko vzdržijo živci mesece in mesece v takem trušču brez znatnega kvara. Toda ko sem prišel po sedmih mesecih zapornega življenja v takih skupnostnih sobah v bolniško sobo, kjer nas je bilo »samo« dvanajst in malo starejših, se mi je zdelo, kakor da sem prišel v sanatorij. Kar vdihoval sem blaženo tišino.</p><p style="text-align:justify" id="index-p-d46e641">Toda tudi pri mladini in zlasti pri njej se je vidno opažalo, kako jih utruja zapor. Že čez mesec dni smo bili vsi znatno manj živahni, začelo se je poležavanje in dremanje po posteljah, nič ni bilo tiste prvotne živahnosti in tudi interes na dnevnih dogodkih se je zmanjšal. Šele pozneje v bolniški sobi sem opazil, kako silno sem pravzaprav že bil utrujen. Tako te po malem izsesava zapor in kmalu si kot riba v stekleni posodi, ki ji dlje časa že nisi izmenjal sveže vode; čisto nalahno, komaj vidno, še pogibava s škrgami in skoraj da ne diha. Tudi plavuti pregiba komaj in komaj, kakor da bi jo stalo skrajnega napora; toliko da se obdrži v vodi. Zlasti poleti mora biti hudo v Italiji v oni soparici in vročini. In tlak je tam povsod iz cementa, ker nimajo lesa. Že proti koncu maja sem čutil, kako mi primanjkuje zraka. Človek bi kar hlastal po njem.</p><p style="text-align:justify" id="index-p-d46e643">Ko sem prišel v ljubljanski zapor, sem dal iniciativo, da se je zopet obnovila telovadba. Toda komaj deset dni smo vzdržali, potem je popustila volja. Tudi pri pravih telovadcih Sokolih<span id="ftn63_return"><a class="notelink" title="Sokoli so bili pripadniki prvega telovadnega društva na Slovenskem, nastalega po češkem zgledu leta 1863 z imenom Južni Sokol. Sokolstvo je do konca 1…" href="#ftn63"><sup>62</sup></a></span> sem opazil isto. Kakih štirinajst dni so ob času sprehoda na dvorišču redno vadili proste vaje; toda malo po malem so odpadali, dokler jih niso opustili. Saj se ti zdi, da te stane že silnega napora volje, da se odločiš, da si zašiješ nogavico ali da si premakneš posteljo na bolje. Apatičen postaneš, volja ti je omrtvičena in vse ti je pravzaprav vseeno. Oh, samo da bi te pustili pri miru v božjem imenu!</p><p style="text-align:justify" id="index-p-d46e648">Pravzaprav sem šele sedaj v zaporu spoznal vrednost zagovorništva. Saj si tako utrujen in vsega sit, da ti niti ni, da bi se branil. Naravnost prisiliti bi me moral branilec, da zberem toliko energije, da zopet vse premislim in pretehtam, kaj mi gre v dobro in kaj v slabo, kake priče bi bilo ponuditi in kaj navesti. To pa zahteva mirne, trezne presoje lastnega položaja in miselnega napora, kar vse je zlasti za zapornika, ki je še ves razburjen in pretresen nad nenadno spremembo svojega položaja, ves še prevzet od vplivov novega okolja in novih vtisov, prav posebno težko, skoraj nemogoče. Če bi me zaslišali tretji ali tudi peti ali deseti dan po aretaciji, bi bilo tako zaslišanje zame gotovo dvakrat bolj nevarno, kakor če so ga izvedli čez dva meseca. Tudi pri drugih sem opazil isto: na začetku si predstavljaš, da sploh vse vedo ali pa vsaj sumijo. Včasih se mi je v polsnu, ko sem bil še mlajši, dozdevalo, kakor da mi rastejo stegna ali ramena v ogromne dimenzije velikana; nekaka domišljevana elefantiaza v polsnu. Podobno je bilo tudi sedaj; daleč si precenil težavnost svojega položaja in pripisoval preiskovalni oblasti znanje in vsevednost, ki je še zdaleč ni imela. Če se ne motim, opisuje Dostojevski baš v srečanjih Razkolnikova<span id="ftn64_return"><a class="notelink" title="Razkolnikov je osrednji lik v romanu Zločin in kazen ruskega pisatelja Fjodorja Mihajloviča Dostojevskega (1821–1881). Poleg omenjenega so njegova naj…" href="#ftn64"><sup>63</sup></a></span> s preiskovalnim sodnikom do genialnih psiholoških fines to duševno stanje preiskovanca.</p><p style="text-align:justify" id="index-p-d46e665">Jaz sem po poklicu odvetnik. In reči moram, da me je stalo precej truda in časa, preden sem se rešil občutka nekake poklicne manjvrednosti. Menda se imam zahvaliti za te prijetne občutke Ivanu Cankarju, ki je usekal z bičem po vsem slovenskem meščanstvu, da je kar poleglo po tleh in živi od tistega časa kakor pod občutkom neke vrojene krivde, kakor da je koga okradlo ali oplenilo. Ker pa žalibog nisem šel med univerzitetne profesorje – Bog ve, zakaj je ta poklic tako spoštovan, Schopenhauer<span id="ftn65_return"><a class="notelink" title="Arthur Schopenhauer (1788–1860) velja za enega najpomembnejših filozofov 19. stoletja. Najbolj znan je po delu Svet kot volja in predstava (Die Welt a…" href="#ftn65"><sup>64</sup></a></span> trdi, da je storil človeštvu trikrat več škode kot koristi – in mi tudi ideal umetnika in razbojnika in široki klobuk s krajci ni prijal, ker bi bil koncem koncev rezultat itak samo ta, da bi se zapil, sem pač šel sirota med odvetnike. In sem moral počakati, da pridem v »vozo« in tu spoznam, kako prekleto potreben je ta stan.</p><p style="text-align:justify" id="index-p-d46e676">Nobeden v sobi ni imel dela, niti medicinci ne. Moj odvetniški tovariš pa je cele dopoldneve čečkaril po papirju in v njegovem kotu pri stranišču je bil kakor majhen odvetniški biro. Pisaril je v imenu preiskovancev pisma v mesto branilcem z navedbo prič in obrazložitvijo situacije in obrambnega materiala, česar vse neizvedenec, tudi če je šolan, nikakor ne bi mogel storiti iz enostavnega razloga, ker »se mu zmešajo štrene« pri takem delu. Govoriti z zagovornikom si pa mogel šele na obravnavi. Seveda je pa razlika: v Neaplju sede baje na stolih na trgu in kriče: »Petizione cinque lire.«<span id="ftn66_return"><a class="notelink" title="Petizione cinque lire = tožba po pet lir" href="#ftn66"><sup>65</sup></a></span> Ampak tudi medicin man črnskega Ubangi plemena nima istega standarda, kakor je naš, in še Viljem Buschev šomašter<span id="ftn67_return"><a class="notelink" title="Wilhelm Busch (1832–1908) je bil nemški pesnik, slikar, ilustrator, avtor številnih šaljivih pesmi in podob oz. risanih zgodb. Med njimi je najbolj po…" href="#ftn67"><sup>66</sup></a></span> je presneto reven proti današnjemu. V ostalem pa itak »gremo dohtarji dol«, kakor mi je že pred desetimi leti rekla naša hišnica, ko sem jo opozoril, da bom morda vendarle rabil njeno sobo enkrat še za mojo pisarno.</p><p style="text-align:justify" id="index-p-d46e699">Jaz nisem nikoli dal dosti na zagovorniški pledoaje pred sodniki, posebno odkar so nam vzeli poroto. Prepričan sem bil skoraj, da bo število mesecev, ki jih bo dobil moj klient, bolj odvisno od dobrega ali slabega zajtrka gospoda senatnega predsednika kakor pa od mojega pledoajeja. (Obravnav, ki so se zavlekle preko poldneva, smo se v resnici bali kakor hudič križa.) Šele tu v luknji – scenerijo lahko res absolutno primerjaš oni iz prvega akta Andrejeve »na dnu«<span id="ftn68_return"><a class="notelink" title="Tu je verjetno mišljeno prvo dejanje opere Umberta Giordana André Cheniér, prvič uprizorjene v milanski Skali marca 1896.Vsebina: Leta 1789 na večer p…" href="#ftn68"><sup>67</sup></a></span> ali pa skupnemu ležišču na zasneženi smuški koči – sem slišal prve panegirike o vrednosti odvetniškega zagovora. Pa sem bil, prosim, med »težkimi« in mrki ambient je odmeval od partizanskih pesmi in internacionale.</p><p style="text-align:justify" id="index-p-d46e707">Celo honorar je bil postranska stvar: »Kaj dvajset tisoč lir! Pa mu je rešil glavo.« Presneto so se rešetali branilci, kdo je dober in kdo ne, in kdo ima »zveze« in kdo ne. Šele ko sem prišel v daleč mirnejši ambient in svetlejšo sobo in med bolj pohlevne delinkvente, se je kaj hitro oglasil – kdo pa bi naj bil drugi – kmetski vsevednež iz dolenjske vasice s čisto drugo teorijo. Njemu pa »posrani advokat« ni bil prav nič potreben, zakaj vse, kar je povedal na obravnavi, je itak sam vedel in še bolje bi se bil zagovarjal. Bil je oproščen (in najpohlevnejša obtožba je šla na poti deset – petnajst let), toda »ta prasica« mu je sedemsto lir zaračunal. Pred vojno pa je bil »Hitler simpatičen«. – Zavezal sem se, da ne bom nikdar več uganjal kake kmečke demagogije.</p><p style="text-align:justify" id="index-p-d46e709">Prvi mesec si najbolj živčno pretresen in ta ti tudi najdlje traja. Drugi in tretji že gredo hitreje, pozneje ti pa minevajo tedni, kakor bi mignil. Ure so dolge in ni je, da ne bi vzdihnil za svobodo, toda dnevi minevajo naglo. Le nedelje, ko ni bilo sprehoda, so se slinile v neskončnost in večeri, ko moraš biti v postelji že ob osmih, so bili dolgi. Pa tudi tu je razlika, kakor pač v vsaki stvari na tem božjem svetu, in je težko postaviti edino zveličavna pravila. Ko smo na primer prišli v Padovo v nove prilike in na znatno težje, nam je prvi teden potekal naravnost obupno dolgo, ne konca ne kraja ga ni bilo. Po tem, ko smo se navadili, je šlo trikrat hitreje. Toda ko smo »se skregali« z jetniško upravo (iz magacina, kjer smo imeli spravljene stvari, se nam je kradlo, pošta, ki je prišla, se nam ni več vročala, ampak se je vračala kvesturi v Ljubljano, itd.) in so nas začeli pazniki sekirati prav po notah, se nam je zopet začelo dozdevati, kakor da se je čas ustavil. Trije dnevi takega živčnega boja s pazniki so ti šteli mirno za štirinajst dni normale. Ne izplača se resnično, posebno ko si živčno že itak povsem izčrpan, taka borba s tistim, ki ima platno in škarje v rokah.</p><p style="text-align:justify" id="index-p-d46e711">Tudi tvoja psihična usmeritev je velevažna stvar za prenašanje zapora, človeška psiha je res čudovit, neverjetno prefinjen aparat. Še vara te in prevara, samo da te ohrani. Nekaj čudovitega je predvsem, kako se človek na vse hitro privadi. Že ko so mi Nemci pobrali pravzaprav vse in sem pritekel v Metliko, sem to čudoma opazil. Nič mi ni bilo in brez tistega prekletega nograda<span id="ftn69_return"><a class="notelink" title="Nograd = starinsko za vinograd." href="#ftn69"><sup>68</sup></a></span> sem v Metliki živel bolj srečno kot z njim. Tudi z večnim plačevanjem davkov je bil zdaj mir.</p><p style="text-align:justify" id="index-p-d46e720">Če ti takole revolucija vzame premoženje, mora že biti presneti živčni šok od začetka; ampak kaj hitro bi se privadil – samo da bi te sicer pustili, da si človek. Gotovo je pomenil zame zapor s standardom, ki se ti odvija naenkrat za tristo šestdeset stopinj navzdol, že znatno <span style="font-style:italic" itemprop="hi">capitis deminutio</span>.<span id="ftn70_return"><a class="notelink" title="Capitis deminutio = zmanjšana sposobnost. Izraz se uporablja v rimskem pravu in se nanaša na popolno ali delno izgubo prejšnjega statusa in pravne spo…" href="#ftn70"><sup>69</sup></a></span> Pa je neverjetno, kako hitro se privadiš, čez štirinajst dni se ti zdi že čisto naravno, da se briješ samo enkrat na teden, da ležiš poleg ušivega Čotarja, da te grize vsa koža od prahu, da pošte od doma ni že tri tedne in sploh da ti je do kraja razrušeno vse civilno življenje. Ja, če tega stalnega občutka umazanosti ne bi bilo! To je menda najneprijetnejša stran zapora.</p><p style="text-align:justify" id="index-p-d46e740">Šport je ogromne vrednosti za človeka. Že ko sem šel na prve orožne vaje, sem to opazil. Z nekakim športnim elanom se spraviš na prenašanje teh nevšečnosti. Saj je isto, kot da bi bil na skupnem ležišču na Kredarici, če je zunaj sneg in burja in so vrata trdno zaprta in si obsojen, da ostaneš tako zasnežen cel teden. Na to, da so vrata zaklenjena, se v ostalem neverjetno hitro navadiš in niti na misel ti ne pride, da bi pravzaprav lahko bila tudi odprta. To ti postane kaj hitro aksiom, nespremenljivi fakt tvojega načina življenja, predpostavka, s katero že misliš oziroma brez katere sploh ne misliš več. Približno tako je, kakor če vernik, ki je šel skozi pravo vzgojo, sploh ne misli več o možnosti dvoma v brezmadežnost Marije ali božanstvo Krista. Tako je in drugače biti ne more in samo ob sebi umljivo je tako. Zanimivo mi je bilo na primer od začetka opazovati, kako se jetniki vračajo v celice s sprehodov: kot krave v hlev, sami od sebe in kakor brez pritiska, če je celica zaprta, greš še sam, da poprosiš paznika, da ti odpre. Popolnoma vtis udomačene živali. Toda se ga ne zaveš, ker si se že privadil.</p><p style="text-align:justify" id="index-p-d46e742">Edino tistega prekletega pocingljavanja po okenskem omrežju se nismo mogli navaditi in to nam je šlo vsak dan znova na živce. Kakor da bi ti pobrenkoval po rebrih. To je kontrola, če ni kdo prepilil železnih palic na oknih in pripravil pobeg. Za Jugoslavije se je to potrkavanje vršilo baje enkrat na teden. Pri nas v ljubljanski jetnišnici za vojne pa enkrat na dan in v prisotnosti »sottocapa«.<span id="ftn71_return"><a class="notelink" title="Sottocapo = šefov namestnik." href="#ftn71"><sup>70</sup></a></span> V Italiji pa, kjer cel sistem nadzorovanja nad jetniki očitno kaže na bojazljivi značaj režima, se je ta kontrola vršila po dvakrat dnevno, in to z veliko natančnostjo in slovesnostjo. Bilo je smešno, ampak jezilo te je vendarle. V sobo so prišli kar trije, pa tudi štirje. Na hodniku pa je stal še stražnik, ki jih je takoj, čim so stopili v sobo, zaklenil od zunaj in kukal skozi lino, če se jim ni kaj pripetilo. Po končani ceremoniji jih je zopet odklenil in spustil ven. Takih kontrol, samo da brez pretrkavanja omrežja, pa je bilo sicer še četvero. Ena še ob petih popoldne, troje pa ponoči ob devetih, o polnoči in ob treh zjutraj.</p><p style="text-align:justify" id="index-p-d46e750">Smešno je bilo in jezilo te je. Jezilo te je, ker so te seveda promptno zbudili, smešno pa, če si jih gledal skozi trepalnice, kako so kakor ponočni strahovi pretipavali stene, odkrivali plašče, če ni morda tam spodaj kak bav-bav, in svetili s svetilko po stropu in stenah. Čisto vtis ala »Grof od Montekrista«.<span id="ftn72_return"><a class="notelink" title="Grof Monte Cristo je roman Alexandra Dumasa iz leta 1844. V njem se avtor delno zgleduje po resničnih dogodkih, izposojenih iz biografije Pierra Picau…" href="#ftn72"><sup>71</sup></a></span> Pri tem pa je še reči, da si v Italiji itak bil dobesedno pod šestimi ključi. Prva, zunanja vrata iz težke hrastovine in okovana s tremi ključi in ogromnim železnim zapahom, druga notranja, tzv. »cancello«, sestoječa iz železnih palic, pa tudi s tremi ključi. Že od samega hrupnega odpiranja si se moral zbuditi. Tega polnočnega miljeja strahov so se pazniki očividno zavedali in s primerno pozo mračno tajinstvenost dogajanja še olepšavali. Teatralnost in pozerstvo je ja uprav značilna črta romanskega značaja. Prav uživali so, ako so mogli to zunanjo pošastnost dogajanja še malo dramatizirati. Videl si, kako je tak paznik kakor elektriziran odskočil nazaj, očitno je tanko njegovo uho zaslišalo sumljivi šum, se prijel za samokres ter z bliskovito kretnjo odgrnil viseče hlače ob steni. Stena je bila seveda prazna – kaka naj tudi bo –, toda on je imel le užitek, ko je pokazal, kako je pripravljen vsak čas s »ponosno hrabrostjo« uočiti eventualno nevarnost. Resnično otroci, ki se gredo Karla Maya.<span id="ftn73_return"><a class="notelink" title="Karl Friedrich May (1842–1912) je bil nemški pisatelj. Pisal je namišljene zgodbe zlasti o dogajanju na Divjem zahodu (v ZDA), v katerih nastopa sam k…" href="#ftn73"><sup>72</sup></a></span></p><p style="text-align:justify" id="index-p-d46e766">Nekaj tega romanticizma pa imajo kaznjenci sploh. Za italijanske na primer vem, da si po večerih – zlasti zimski so dolgi, ko moraš biti že ob sedmih v postelji in je že ob pol osmih »silenzio«<span id="ftn74_return"><a class="notelink" title="Silenzio = zapoved tišine." href="#ftn74"><sup>73</sup></a></span> – pripovedujejo dolge romantične zgodbe o tajinstvenih grofih, ki so kje koga dali umoriti, da so prišli do bogate dediščine, in so potem, po dolgih, dolgih letih njih sinovi popravili krivico ali se je razkrila ob smrtni postelji, o gradovih, kjer straši in je to posledica strašnih zločinstev v preteklosti, o Rinaldu Rinaldiniju<span id="ftn75_return"><a class="notelink" title="Rinaldo Rinaldini je literarni lik, roparski kapitan, iz istoimenskega romana Christiana Augusta Vulpiusa (1762–1827), nemškega romanopisca in dramati…" href="#ftn75"><sup>74</sup></a></span> in njegovih podvigih in o takih rečeh. To je beg iz življenja. Tudi predmestni delavec bo šel najraje v kino, če dajejo kak detektivski ali salonski film, in tudi v gledišču bodo »lahki komadi« in »vesele stvari« najraje napolnile dvorano. Saj je res silno prijetno tako pripovedovanje s tihim glasom, da ne sliši paznik, o daljnih, čudnih, skoraj nemogočih rečeh. Tako lepo te pomiri in zaziblje v spanje. Konec štorije je že malokdo slišal, vse je že pospalo. Nekaj tistega ugodja, če si lepo sit in si prižgeš cigaro in razgrneš časopis v nedeljo po kosilu in čitaš po malem in v miru daljne zgodbe. »Wie weit unten in der Turkei die Volker aufeinander schlagen …«<span id="ftn76_return"><a class="notelink" title="Wie weit unten in der Turkei die Volker aufeinander schlagen. = Kako se daleč tam spodaj v Turčiji ljudje bojujejo med seboj." href="#ftn76"><sup>75</sup></a></span> dospe tedaj celo v jetniško celico in pozabiš nase in se celo na tihem veseliš, da pravzaprav tako udobno lahko pretegneš ude pod odejami in da ti ni treba takega boja in napora.</p><p style="text-align:justify" id="index-p-d46e783">Težko je to življenje kaznjenca, toda se ga tako privadi, da drugega niti ni več sposoben in se bo vedno znova kakor zatekel nazaj v kaznilnico. Iz Padove proti Milanu sem se vozil v kaznilniškem posebnem vagonu, kakor ga pozna Italija, z dvema kriminalcema; eden je že odsedel šestnajst let radi uboja, drugi pa pet radi tatvine in je odhajal radi nove na obravnavo. Kakor kmet le o letini in vremenu ali trgovec o trgovskem poslu ali jurist o svoji juristeriji, tako sta tudi tadva z interesom govorila le o boniteti »spese«<span id="ftn77_return"><a class="notelink" title="Spese = nakup." href="#ftn77"><sup>76</sup></a></span> v tej kaznilnici in o nje manjvrednosti v drugi in kak kruh dobivajo tu in kak tam in koliko si prislužita z delom v kaznilniški delavnici, da si omogočita nakup hrane, in tako dalje. Drugo ju ni zanimalo, niti vojna. Ko sem enemu dal šest lir, da si bo lahko kupil kozarec vina od spremljajočega orožnika, je pogledal papir in se zasmejal. Ni več poznal tega denarja, deset let ga že ni več videl.</p><p style="text-align:justify" id="index-p-d46e791">Taki dolgoletni kaznjenci, če pridejo ven, morajo biti povsem nesposobni za tako imenovano praktično življenje, ki pomeni iniciativo in borbo in zmožnost se uveljaviti. Saj so postali kakor otroci in volja jim je omrtvičena. Še par tednov, ko sem prišel v internat, me je stalo velikega premagovanja in cel načrt sem naredil in moral na silo zbrati energijo, da grem in si kupim v trgovini trakove za čevlje. Prve dva dni sem bil v internatu – torej na svobodi – naravnost obupan in skoraj sem si želel nazaj v zapor. Tako prihrumi naenkrat nate to življenje z borbo za obstanek, za katerega si postal že nesposoben. Življenje v kaznilnici je gotovo težko in mrko in nikogar ni, ki ne bi hrepenel po svobodi. Toda osigurano je. Oni, ki je sedel leta in leta v zaporu, se je odvadil popolnoma bitke za prostor na soncu, ki se ji pravi življenje, in bo utonil, kakor utone plavalec, ki je pozabil plavanje.</p><p style="text-align:justify" id="index-p-d46e793">V kriminalnih romanih se čudimo, s kakim mirom in s kako ravnodušnostjo sprejemajo taki dolgoletni kaznjenci novo aretacijo. On čuti, da je to njegova neizbežna usoda, in se odreče fatalistično življenju, za katerega itak ve, da ni več sposoben. Vsi ti poskusi za poboljšanje zločinca v zaporu, da se ga nauči kakega dela itd., so povsem brezizgledni, kajti kaj koristi, če si ga naučil kakega dela, če si mu pa omrtvičil življenjsko silo, ki bi ga usposobila, da ga izkoristi. Velika tragika je v tem in veliki reveži so ti ljudje. Naravnost prevesti in privaditi bi jih bilo treba zopet na svobodo.</p><p style="text-align:justify" id="index-p-d46e795">Govore, da se v zaporu odvadiš misliti. Že pri nas jih je bilo mnogo, ki so trdili, kako opažajo, da jih zapušča spomin. Jaz tega ne morem trditi glede sebe; v ostalem sem vedno imel obupen spomin za imena. Morda je vzrok tudi v tem, da sem tako rekoč ves čas in z veliko energijo študiral in s tem vzdržal gibčne svoje miselne sposobnosti. Gotovo pa je, da vsako »spomniti se kakega imena« zahteva miselne koncentracije, torej energije. To se vidi že po tem, da se ga končno skoraj vedno spomnimo samo, če smo se dovolj nepopustljivo prisilili iskati ga po svojem spominu.</p><p style="text-align:justify" id="index-p-d46e797">Razumljivo je, da je v zaporu, kjer živiš skozi cel dan med tolikimi ljudmi, vsaka koncentracija misli skrajno otežkočena, skoraj onemogočena. Zlasti v italijanskem zaporu si imel občutek, kakor da si na »forum romanum«.<span id="ftn78_return"><a class="notelink" title="Forum romanum, Rimski forum, je pravokotni trg (forum) v središču antičnega Rima, obdan z več pomembnimi vladnimi stavbami. Stoletja je bil središče v…" href="#ftn78"><sup>77</sup></a></span> Kajti tam so bila težka, lesena, zunanja vrata skozi cel dan odprta. Ostal je le »cancello«, to so vrata iz železnega omrežja, in tako si lahko gledal cel dan na hodnik in seveda tudi narobe. Na hodniku se je vedno govorilo, sprehajal se je paznik, skopini so na hitro poskusili kaj prodati, prihajal je nakup, »spese«, klicali so te na raport, na magacin, na pošto in tako dalje. Nikoli ni bilo miru, vedno si bil v nekaki komunikaciji z zunanjim svetom, imel si občutek, kakor da živiš nekako na prostem pred hišo ali na kakem trgu.</p><p style="text-align:justify" id="index-p-d46e805">Jasno je, da je študij v takem ambientu zelo otežkočen. Vendar sem prišel do impresivnega zaključka, da je bilo lažje študirati, torej koncentrirati misli v sobi, kjer nas je bilo trideset, kakor v sobi, če nas je bilo v njej priprtih le devet ali dvanajst. Tam, kjer nas je bilo po trideset, štirideset, je bilo toliko govorjenja, toliko šuma, toliko glasov, da so se prelili v neko enakomerno bučanje. Posamezni organ ni izbijal na površje in lažje si se odtrgal od sobe in zlezel vase, to je se koncentriral na ozko kraljestvo tvojega dela, tvoj mali svet zase. V sicer tišjem okolju mirnejše sobe devetih sotovarišev pa se ne pretapljajo več glasovi v en sam enakomeren šum, tu imaš molk, ki pa je v kratkih presledkih vedno znova prekinjen. Zdaj govori ta, zdaj oni. Jasno je, da te vedno znova zmoti v študiju in vedno znova moraš uporabljati energijo, da te ne vrže iz toka misli. Vsak posamezen glas te mnogo bolj potegne za sabo in te dekoncentrira vedno znova. Študiranje je tukaj torej težje.</p><p style="text-align:justify" id="index-p-d46e808">Jaz sem imel izredno srečo, da sem lahko študiral. Jako malo nas je bilo, ki smo imeli tako voljo in take živce, da smo to zmogli. Študiral sem jezike, uporabljajoč lažjo gramatiko, ki ne zahteva takega naprezanja misli. Uspeh študija, tudi če je bolj površen, je na ta način prej zaznaven, kar ti daje veselje za nadaljnje delo. To pa je najvažnejše; kakega Langenscheida<span id="ftn79_return"><a class="notelink" title="Najbrž je mislil na nemško založbo Langenscheidt (ustanovljeno leta 856), specializirano za jezikovne priročnike; poleg enojezičnih slovarjev izdaja t…" href="#ftn79"><sup>78</sup></a></span> težko, če bi pregrizel, ti »Schnellkursi«<span id="ftn80_return"><a class="notelink" title="Schnellkurs = hitri, kratki tečaj." href="#ftn80"><sup>79</sup></a></span> pa so mi bili skoraj v zabavo. Kar pa je najvažnejše, je to, da ti čas mineva izredno hitro; za sobno življenje skoraj nimaš časa. In zvečer si rečeš s ponosom »<span style="font-style:italic" itemprop="hi">diem non predidi</span>«<span id="ftn81_return"><a class="notelink" title="Diem non predidi = nisem izgubil dneva." href="#ftn81"><sup>80</sup></a></span>, kar ti dviga samozavest in ti krepi odpornost. Za jačanje odpornosti je posebno angleščina naravnost idealno sredstvo (že po samem jeziku takoj vidiš, kako prekleto samozavesten in odporen mora biti ta narod). Če si si tako stisnil cigaro med zobe, se zleknil po slamnjači, vzel v roko angleško gramatiko, porinil spodnjo čeljust nekoliko naprej in začel angleščino na glas, si kar čutil od besede do besede, kako ti raste moč in te mineva vsaka slabost. Kar smešno otročje se ti je zdelo, da te hočejo takile natakarji, takale deca, ki se gredo imperij kakor naši dečki roparje in žandarje, pripogniti. Kakor da bi bilo to sploh mogoče, kakor da bi bilo sploh možno …</p><p style="text-align:justify" id="index-p-d46e828">Zanimivo je, opazovanje, kako te pri takem študiju v kehi instinkt samoohranitve vara samo, da ti jača odpornost, tako važno se mi je zdelo to študiranje, da se mi je zdel zločin proti samemu sebi, če si odvzamem kaj časa za drugo.<span id="ftn82_return"><a class="notelink" title="Tu je sicer v nadaljevanju del lista izrezan, se pa vidi, da je bilo besedilo že prej prečrtano z rdečo, tako da dejansko nič ne manjka. Vsebinsko rek…" href="#ftn82"><sup>81</sup></a></span> Kvečjemu eno uro na dan za karte sem si dovolil in izgubiti čas za šivanje nogavice se mi je zdela že potrata. Ta zanesenost za študij me je držala do zadnjega dne zapora. Prvi dan na svobodi pa nisem mogel več študirati. Ni mi bilo več in nikakor se mi ne zdi več tako važno. Izgubljam ure in ure in cele dneve, ne da bi me vest tudi najmanj grizla, kar je bilo v zaporu povsem izključeno. Ni to čudno? Kaka idealna mašinerija je vendar človeška psiha! Tam mi je bila ta divja volja za študij življenjsko potrebna, da sem lahko vzdržal duhovno in telesno pokonci; brez nje, brez dela, bi se čutil potlačenega, kakor brez življenjskega smisla, dokončno ponižanega v svoji osebnosti. Sili, ki me je potisnila ob zid, ne bi bil v stanu postaviti nasproti protisile. Bil sem v nevarnosti, potreboval sem moči – in prišla je. Morda iz teh opazovanj ima naš kmet pregovor: »Če je sila največja, je božja pomoč najbližja.«</p><p style="text-align:justify" id="index-p-d46e833">Saj je bilo približno isto, čim so me zaprli. Kar čutil sem, kako vidno raste v meni volja, kakor nekaka demonična, nepremagljiva protisila, kot na letalu, če pride v nevihto in začno delati vsi motorji. Kakor da stoje za mano cele generacije starih in trdih Klančarjev iz Leskove in mi vlivajo energijo, se mi je zdelo včasih in kar čutil sem – otipal bi lahko –, kako postajam močan. Že tedaj si vedel, ali boš vzdržal ali ne. Skoraj s sigurnostjo se lahko zanese človek na tako predčustvovanje, če si ga enkrat, pa četudi le za trenutek, jasno zaznal. Seveda te pozneje še zanaša sem in tja in se priplazijo dvomi in ti nagaja razum. Toda osnovni instinkt je pravilen.</p><p style="text-align:justify" id="index-p-d46e835">Jaz sem bil na primer aretiran na zahtevo celovškega Gestapa in po navedbi našega metliškega obmejnega komisarja »<span style="text-decoration:underline" itemprop="hi">sotto una grave incupazione</span>«<span id="ftn83_return"><a class="notelink" title="Incupazione = temnenje. Avtor verjetno misli incolpazione = krivda, torej »pod hudo obtožbo«." href="#ftn83"><sup>82</sup></a></span> Nemci so zahtevali izročitev in mesece so prenašali pošto med Gradcem in ljubljansko kvesturo. Šlo je za vprašanje, ali me bodo izročili ali ne. Izročitev je pomenila z veliko verjetnostjo smrt v taborišču. Po osvoboditvi sem pogledal karakteristiko, ki mi jo je že leta 1940 prilepil Sicherheitsdienst.<span id="ftn84_return"><a class="notelink" title="Sicherheitsdienst des Reichsführers SS, krajše SD, je bila obveščevalna služba nacistične stranke (NSDAP) in SS. Osnovana je bila leta 1931 in je post…" href="#ftn84"><sup>83</sup></a></span> Bil sem nedvomno v veliki nevarnosti.<span id="ftn85_return"><a class="notelink" title="Ta del je strgan in ga je Rosina obnovil (vložen rokopisni listič) po vojni, zato tudi govori o ogledu karakteristike po vojni." href="#ftn85"><sup>84</sup></a></span> Radi te nevarnosti in vendar zaradi tega vprašanja v vsem času svoje jetniške kariere nisem spal niti pol ure manj. Predčustvovanje, ne more biti drugo, saj drugače nisem tako hraber.</p><p style="text-align:justify" id="index-p-d46e852">Na taka predčustvovanja se je sploh mnogo dalo v zaporu ali pa se jih je skušalo ustvariti. V naši sobi je bil na primer slovenski pisatelj<span id="ftn86_return"><a class="notelink" title="Juš Kozak (1892–1964) je bil slovenski pisatelj, kritik in urednik (Ljubljanski zvon, 1935–1941). Študiral je zgodovino in geografijo in bil gimnazijs…" href="#ftn86"><sup>85</sup></a></span> in nam je bilo mnogo na tem, da ostanemo v tisti lepi sobi. Popoldne je prišel naš dragi frizer (vedno je vedel povedati kake dobrodošle novice, čeprav so bile skoraj z gotovostjo napačne) in pisateljski lasje, dolgi že po poklicu, so v zaporu še bolj potrebni škarij. Toda se je krčevito branil: »Ne, to bo že tretjič. Vedno kadar se strižem, še isti dan me premestijo.« In tistikrat bi bila premestitev zelo nevarna. Dal se je striči in še isti večer je odšel. Saj pravijo, da je tudi Napoleon imel svoj vedno zmagoviti prvi december ali Hitler svoje znamenite petke in Cesarjeve Ide Martove<span id="ftn87_return"><a class="notelink" title="Marčeve ide so 15. v mesecu marcu. Na ta dan leta 44. pr. n. št. je kakšnih šestdeset zarotnikov, ki jih je vodil Mark Junij Brut, v senatu do smrti z…" href="#ftn87"><sup>86</sup></a></span> in Wallensteinovi zvezdogledi<span id="ftn88_return"><a class="notelink" title="Albrecht Wenzel Eusebius von Wallenstein ali češko Albrecht Václav Eusebius z Valdštejna (1583–1634) je bil češki vojskovodja in politik. V tridesetle…" href="#ftn88"><sup>87</sup></a></span> in tako dalje tudi niso brez muh.</p><p style="text-align:justify" id="index-p-d46e875">Pri nas je bilo sicer bolj v modi »šloganje« in polaganje kart; v krogu in kvadratu in na vse mogoče načine, čim bolj je bil kdo nesiguren samega sebe, tem bolj je metal karte, da mu odkrijejo usodo. V naši sobi je bil kmetič iz Bele krajine. Prej je bil kaj hraber (in nam slovesno zagotavljal, da »še dohtarji bodo polagali mojemu sivcu v štali, ker ne bo več, kakor je bilo v tej kurbi Jugoslaviji«), čim pa je bil obsojen na pet let konfinacije, pa je začel polagati karte kakor pol blazen od jutra do večera. Očividno ni bil nič več tako siguren glede tistega polaganja. Verjetno v rednih zaporih »v tej kurbi Jugoslaviji« polaganje kart in »šloganje« ni bilo tako razširjeno, ker je šlo za redno preiskavo in rednega sodnika in svojo usodo si mogel vsaj približno predvideti.</p><p style="text-align:justify" id="index-p-d46e877">Tu je bilo skoraj vse odvisno od slučaja. Lahko si bil obsojen, lahko tudi oproščen. Če si bil oproščen, si mogel oditi domov, mogli so te pa prav tako poslati v Italijo. In zopet je bilo tudi v tem slučaju več povsem različnih možnosti. Mogli so te poslati v internacijo ali konfinacijo. Bile so konfinacije, kjer si se počutil bolje kot v nemirni Ljubljani, bili so pa »campi chiusi«<span id="ftn89_return"><a class="notelink" title="Campi chiusi = zaprta taborišča." href="#ftn89"><sup>88</sup></a></span> kakor Rab, kjer so ljudje trumoma poginjali in je bilo huje kot v vsakem zaporu.</p><p style="text-align:justify" id="index-p-d46e885">Vse to je bilo loterija in odvisno od kart, kako so padle. Zato se je toliko »šlogalo«. Kmetom je bilo najbrž res najtežje. Ne samo, da je bil navajen delati vedno na planem, medtem ko smo bili mi navajeni na delo v zaprti sobi. Kot ročni delavec je tudi neposredno videl uspeh svojega dela, imel ga je pred sabo; če je okopal njivo, je bila okopana, če je pokosil senožet, je bila pokošena. Tu pa je naenkrat bil kakor izpodrezan, izgubil je tla pod nogami. Prestavljal se je iz postelje na posteljo in medlel. V Italiji, kjer ni bilo miz na sredi sobe, kakor pri nas – zakaj ne pustijo svinčnika v zaporu, mi je še danes uganka – so hodili v eliptičnem krogu okoli sobe po celo uro, baš tako, kakor medvedje v kletki. Nisi imel kje se udejstvovati in kako in vendar si moral nekako zaposliti svojo energijo.</p><p style="text-align:justify" id="index-p-d46e887">Vprašanje zaposlitve je najosnovnejši problem zapora. Pri nas Slovencih so tvorile potrebni ventil: debate. Debate brez konca in kraja in za najnepotrebnejše in najmanjše stvari. Če se je kdo podelal preko roba sodčka na stranišču – to je za ono cementno ograjico –, si lahko pričakoval debato najmanj za poldrugo uro. Bil je ogromen dogodek za sobo. Vedno sem mislil, da Hrvatje toliko govore. Pa ni tako. Vsaj oni, ki smo jih imeli mi v naši sobi v Padovi, so bili kaj molčeči. Enega so imeli, ki jim je bil po nekakem tihem sporazumu priznana avtoriteta, in po njem so se ravnali. Pri nas pa smo govorili in govorili v nedogled, replike in duplike in triplike so deževale in vsak je hotel ne samo iznesti, ampak tudi uveljaviti a tout prix<span id="ftn90_return"><a class="notelink" title="A tout prix = za vsako ceno." href="#ftn90"><sup>89</sup></a></span> svoje edino zveličavno mnenje.<span id="ftn91_return"><a class="notelink" title="V nadaljevanju je del lista potrgan, a je Rosina ta del besedila nato prečrtal." href="#ftn91"><sup>90</sup></a></span></p><p style="text-align:justify" id="index-p-d46e897">Trdno sem prepričan, da je pridobiti si avtoriteto pri nas Slovencih trikrat težje kakor pri kateremkoli drugem narodu na svetu. S terorjem kaj hitro, to se je pokazalo in morda je to način, kakor si predstavljajo izživljanje slovenskega naroda v bodočnosti ti na glavo postavljeni von Schivitzi.<span id="ftn92_return"><a class="notelink" title="Ludwig Schiviz von Schivizhoffen (v poznejših letih Ludovik Šivic, 1859–1939) je bil pravnik in genealog. V pokoju se je ukvarjal z genealogijo plemst…" href="#ftn92"><sup>91</sup></a></span> Po redni poti pa je skoraj nemogoče. Poslušal sem pisatelje: kako šele ti obrekujejo eden drugega. Kaj hitro te mine ugodje, da govoriš – z avtoriteto. Če pomislim, da v angleških klubih ljudje, ki so sedeli skozi leta skupaj pri obedih, ne vedo eden o drugem niti, če je oženjen ali ima otroke, ker se ne spodobi, da bi član kluba govoril z drugim o kakršnihkoli privatnih zadevah sočlana. Se ne spodobi: če bi samo to vedeli, kaj »se spodobi« in kaj ne, pa bi bilo za polovico znosnejše naše življenje in tudi bolj osigurana naša bodočnost. Kajti ni kulture brez manir.</p><p style="text-align:justify" id="index-p-d46e914">Pa je vseeno kazala na veliko živahnost in duhovno razgibanost ta naša debatomanija in Hrvatje, ko so odhajali, so nam priznali, da tako živahne in vesele sobe še niso videli. Vsekakor je tudi preprečevala, da bi se na drugi, morda bolj surov način, izživljala zadrževana naša energija. Saj so znane tako zvane jetniške psihoze. Od časa do časa popade radi najbolj malenkostnih vzrokov jetnika kakor živčni kolaps. Tedaj bo začel vpiti na paznika in ga udaril ali razbijal okoli sebe; čez kratko je zopet povsem miren. Jaz sam sem to opažal na samem sebi: to so divji izbruhi dolgo zadrževane in na tisoč načinov omejevane energije. Saj mirno sploh nisi mogel več govoriti. Nenadoma si se zasačil, da si že tako v razburjenju, da kar hlipaš po besedah in ti srce razbija v grlu. Nenadoma, sredi mirnega govora si naenkrat, kakor bi te kdo zbodel z nožem, zdivjal.<span id="ftn93_return"><a class="notelink" title="V nadaljevanju je del lista potrgan. Rosina ga je pri pregledu prečrtal." href="#ftn93"><sup>92</sup></a></span></p><p style="text-align:justify" id="index-p-d46e919">Žensko vprašanje je vsesplošno vprašanje. In sicer tako za ženske kot za moške. Nikdar si ne bi mislil, da bodo ženske tako naenkrat čisto iz sebe, čim so odrezane od moške družbe. Menda ima prav Weininge,<span id="ftn94_return"><a class="notelink" title="Otto Weininger (1880–1903) je bil avstrijski filozof. Doživel je posmrtno slavo, saj je pri triindvajsetih letih storil samomor. Njegova knjiga Spol i…" href="#ftn94"><sup>93</sup></a></span> ko trdi, da je ženska seksualno neprimerno bolj občutljiva kakor moški, ker da pri njih reagira neposredno seksualno pravzaprav celo telo, vsa koža, in ne le posamezna bolj razdražljiva mesta kot pri moškem. Ženska se izživlja seksualno menda že v sami družbi z moškimi, že moški milje sam jo nekako seksualno pomirjuje, četudi brez direktnega spolnega kontakta. Dotik roke, ples, flirtanje, komplimenti – vse to je morda pri njej že važen del ljubezenske igre, ki se v njej četudi nezavedno že spolno izživlja in jo deloma že zadovoljuje, medtem ko moški zahteva bolj neposredno grobega seksualnega užitka in doživetja samega, da ga zadovolji. Mi zahtevamo bolj vse ali nič, medtem ko ženski vse tiste male nežnosti, vso tisto ljubkovanje in razneženje, ki nam je mnogim celo zoprno, tudi tisto kot spolno izživljanje jako mnogo pomeni. Saj so v ostalem tudi nekateri moški te vrste, ampak so v veliki manjšini in mi jim pravimo pol posmehljivo, pol zavidno, da so »babjeki«. Ta bo vedno iskal ženske družbe, čeprav samo zaradi družbe, vedno bo imel kako obširno žensko korespondenco in vedno kake ženske fotografije pri sebi ali pa bo zbiral fotografije filmskih div. V resnici so samo ti pravi Don Juani in resnični ljubljenci žensk. Saj jim tudi samo ženske hodijo po glavi in samo te jih resnično zanimajo.</p><p style="text-align:justify" id="index-p-d46e927">Ženske so pa po veliki večini vse take – seveda v obratnem smislu. Drugače si ne morem predstavljati, da je bilo vse naenkrat popolnoma zmešano. Saj si je tudi težko predstavljati, kaj to pomeni biti naenkrat popolnoma odrezan od sospola. Po več mesecev nismo videli ženske in kar čudovito se ti je zazdelo, ko si tako stvarjenje zopet zagledal.</p><p style="text-align:justify" id="index-p-d46e929">Tako močan je magnet, ki veže moškega in ženo, da so si začeli tajno dopisovati povsem neznani v zaporu že po par dneh. In že drugače, skrivnostno pismo je mrgolelo prav odkritih namigovanj in vzdihovanj. Začelo se je trubadurjenje, in to od resnih, dozorelih ljudi, da si kar strmel.</p><p style="text-align:justify" id="index-p-d46e931">Seveda takoj tudi boj za moža z vsem obrekovanjem in malimi intrigami in omreževanjem in razžalitvami. Nisi se prav zavedel, pa si bil že v vrtincu vseh mogočih čenčarij.</p><p style="text-align:justify" id="index-p-d46e933">Eno je gotovo: vsa ta ženska emancipacija in ves ta feminizem in vse to ženskovladje (...), vse to je verjetno le maščevanje zastarelih devic, ker niso našle ženinov, ali pa razočaranih žen, ki so jim možje bili preslabotni. Celo v zaporu, ko smo vendar bili dovolj izenačeni in še eden do drugega nismo mogli, se je takoj kar avtomatično začelo zopet vse sukati okoli »gospodarja stvarstva«. Pri ženski bo pač vendarle tako kot pravi Goethe: »In vsa njih bol in bolečina – ozdraviti jih je iz ene same točke.«</p><p style="text-align:justify" id="index-p-d46e935">Mi moški pa smo postali kakor šestnajstletni gimnazijci. Na eni strani se je svinjarilo prav na prostaški način in vseh teh znanih in neznanih potniških dovtipov, duhovitih in samo surovih, kratkih in v štorijah, ni hotelo biti ne konca ne kraja, da ti je že kar presedalo. Dolgo vrsto večerov, če ne že večino, smo preživljali na ta način. Na drugi strani pa so nam postajale ženske kakor breztelesne Estere, predmet romantičnega oboževanja, čiste in nedotakljive, kakor da smo paži in klečimo hrepeneč pred damami naših src. Gledaš v zvezde, pa hodiš po blatu; na eni strani idealiziraš žensko v zaporu, na drugi strani jo vlačiš po gnoju. Prav kuriozno je bilo opazovati naše ljubke ljubljanske sedmošolce: še ni dobro končal svoje forsirano ordinarne štorije (ni čudno, kajti na dnu se je je itak ženiral), pa je že skočil k oknu: »Glej, glej tam, moja mamca, moja sestrica.« In ni bilo ne konca ne kraja veselemu mahanju in metanju poljubčkov.</p><p style="text-align:justify" id="index-p-d46e937">Neki italijanski renesančni slikar, ali ni Correggio,<span id="ftn95_return"><a class="notelink" title="Antonio Allegri da Correggio (1489–1534) je bil slikar parmske šole italijanske visoke renesanse, avtor nekaterih najbolj živahnih in čutnih del 16. s…" href="#ftn95"><sup>94</sup></a></span> je naslikal znamenito sliko: dve ženski s školjko; nebeška in pozemska ljubezen. Ti dve večni nasprotji, Marija in Medeja, Beatrice in Saloma, sta nas mučili v zaporih toliko bolj, ker smo bili odrezani od resničnega, vse izenačujočega življenja in živeli samo v fantazijah.</p><p style="text-align:justify" id="index-p-d46e942">Naša jetniška soba je bila pod, žensko nadstropje nad nami. Zvečer, ko se je stemnilo, so spustile dekleta na dolgi niti žakeljček s pismi za moške celice, ki smo jih potem razdeljevali. Istočasno in po isti poti je odšla tudi naša pošta za dekleta. Začela se je korespondenca tudi med povsem neznanimi in s psevdonimi. Kar čudno je bilo; dovršeni filozofi so posedovali kar po ure in pisarili za večerno pošto ljubezenska pisma. Sčasoma se je seveda izvedelo za psevdonim in pri nedeljski maši v kapeli se je lahko videlo na koru, kjer so pela dekleta, svojo izvoljenko. V ta namen si moral spretno operirati z ogledalcem, ker se seveda ozirati nisi smel. Toda ni dobro spuščati se v tako igro z mačko v žaklju; marsikateri navdušeni ljubezenski pisatelj je klavrno povesil nos, ko se mu je v zadregi nasmehnila s kora – za deset let starejša izvoljenka. <span style="font-style:italic" itemprop="hi">Sicer pa je itak vse bilo začasno in tudi to je imelo svoj čar. Seveda so v zvezi s to pošto kaj kmalu nastale tudi majhne razprtije in intrige, kajti pisma so se razdeljevala dalje šele na sprehodih in soba, ki je bila nad nami in prva prejela pošto, je imela seveda vse vrste prednosti, in oseba, ki je oddajala pošto naprej, je morala biti zanesljiva in tako dalje. Še druge stvari in zahteve, ki jih pa več ne pomnim.</span><span id="ftn96_return"><a class="notelink" title="Del v poševnem tisku je avtor pri pregledu prečrtal." href="#ftn96"><sup>95</sup></a></span></p><p style="text-align:justify" id="index-p-d46e948">Človek v zaporu in pred neznano usodo mnogokrat premišlja nazaj svoje življenje, slike se mu vrste kakor v filmu in pretehtava vrednost ali nevrednost svojih dejanj in opustitev. Eno lahko rečem z Aškercem: nestorjenih grehov mi je bilo pošteno žal. Prav vživel sem se v Prešernovega svetega Senana.<span id="ftn97_return"><a class="notelink" title="France Prešeren, Sveti Senàn, v: Prešernove poezije, ur. Anton Aškerc (Ljubljana, 1902)." href="#ftn97"><sup>96</sup></a></span> Dvomim, da je kako kesanje bilo bolj odkritosrčno, kakor ta grešni kes. Čustvo je bilo absolutno jasno in me ni moglo varati; vse zamujene prilike sem neštetokrat prešel v mislih in za vsako mi je bilo posebej presneto žal. Ali je človek tako požrešen ali kaj? V ostalem sem v teh ženskih rečeh, dobro vem, mizeren psiholog. Ampak sem poznal stare, izkušene ljudi, ki so, vprašani, kaj mislijo o ženskah, samo zamahnili resignirano z roko: »Ah, ženske ne pogruntaš!«</p><p style="text-align:justify" id="index-p-d46e962">In vendar je prav tako. Odpoved je pravzaprav bistvo življenja in zmožnost za odpoved. Otrok, ko začne komaj hoditi v šolo, se je že moral odpovedati igračam, ker brez odpovedi ni poti navzgor. Potem se te odpovedi kar kopičijo. Vedno znova se radi višje vrednosti odpoveduješ manjši. Še sedaj, da to pišem, sem se odpovedal kopeli na Kolpi. Svoboda je sposobnost si prostovoljno postaviti meje. Nič ni dati na tako zvano svobodno ljubezen in tak Wild West čustev te zavede v robidovje, da ne veš več, ne kam ne kaj. Vsi ne moremo biti Byroni.<span id="ftn98_return"><a class="notelink" title="George Noel Gordon Byron, šesti baron Byron Rochdaleski, lord Byron (1788–1824) je bil najvidnejša osebnost angleške romantike; kot pesnik se je prosl…" href="#ftn98"><sup>97</sup></a></span> Vsak si postavi okoli sebe zidovje, znotraj katerega potem lahko mirno živi. Od filozofa pa do čevljarja je tako. Res, da so to »predsodki« in vedno boš preklinjal tiranijo, ki te hoče celega povezati, kakor dojenčka v plenice. Večen je problem Prometeja.<span id="ftn99_return"><a class="notelink" title="Prometej je v grški mitologiji eden od titanov. Bil je stvaritelj človeškega rodu, človeka je ustvaril iz gline, dušo pa mu je vdahnila Atena. A ti lj…" href="#ftn99"><sup>98</sup></a></span> Toda če razrušiš vse tradicionalne vezi, sprostiš sile v ljudeh, ki jim ne moreš več predvideti posledic. Mislim, da smo tekom te vojne videli dovolj grozotnih primerov.</p><p style="text-align:justify" id="index-p-d46e976">Taka viktorijanska morala zakonske zvestobe s slikami umrlega gospoda soproga nad nočno omarico in branjem biblije »v rodbinskem krogu« ob nedeljskih popoldnevih je morala biti kaj dolgočasen ideal in še poln puritanske hipokrizije. Kar zdehati se ti začne, če se dobro spomniš. Toda kdo ve: baš to jih je morda rešilo. Z isto hladno rezerviranostjo, kakor na to popoldansko dolgočasje, so namreč gospodje gentlemani šli tudi z ladjo vred na dno morja, ko je bilo treba. Če pomislimo na naše meščanstvo po vojni. Saj ni bilo skoraj več zakona, ki ne bi bil v troje! Takoj seveda: pod nobenim pogojem ne več kot dveh otrok. In ločitev in razporok in rodovinskih škandalov je kar deževalo. Ampak že davno niso bili več škandali, temveč vsakodnevne stvari. Kakor da bi tak gospod iz ljubljanskega kluba, čigar ded je še pred nedavnim lepo gnoj kidal tam kje v Rovtah, ne mogel vzdržati brez metrese. Pri nas je pač bila hipertrofija svobode povsod in vsak je negoval svojo predragoceno osebnost kakor nespametna mati razvajenega otroka. Prišli smo, da vodimo, in nismo znali voditi niti samega sebe. Kmetska rodovina ima svoje nepisane zakone rodovinskega življenja in vzgoje, ki so morda reakcionarni, trdi in krivični, toda ima jih. Mi pa smo kar slepo sledili instinktom. Kako smo si po tem mogli pridobiti rešpekt množice, ki je vendar predpogoj, če se hočeš obdržati na vodstvu. Dokler bo način življenja gentlemana ideal tudi za angleškega delavca, se zaman trudi os,<span id="ftn100_return"><a class="notelink" title="Sile osi so neformalno poimenovanje vojaške zveze držav, ki so se v drugi svetovni vojni borile proti zaveznikom. Zveza je temeljila na t. i. osi Rim-…" href="#ftn100"><sup>99</sup></a></span> da bi razmajala angleško narodno enotnost. Kak ideal pa smo mi lahko dali našemu človeku razen doktorskega naslova kaki kulaški hčeri iz trške gospode. Ali: »Tu ti bo pač dobro« kakemu dekletu iz strojepisnega oddelka. »Brez kompasa«, to bi bil naslov knjige po našem glembajevstvu.<span id="ftn101_return"><a class="notelink" title="To je sopomenka za povzpetništvo, obnašanje, ki je bilo značilno za zagrebško patricijsko družino Glembay, o kateri je hrvaški književnik Miroslav Krl…" href="#ftn101"><sup>100</sup></a></span></p><p style="text-align:justify" id="index-p-d46e993">V zaporih mnogi pripovedujejo. Stari in mladi so pripovedovali ob večerih, ko je bila tema in smo ležali v posteljah ali na slamnjačah, dogodivščine iz svojega življenja. Seveda so bile ženske pustolovščine predmet posebne priljubljenosti. Jaz gotovo nisem noben posebno čednosten človek in v prvi skušnjavi bi bilo verjetno po meni. Toda tu so se mi kar lasje začeli ježiti; zakaj pravzaprav imam tudi jaz hčerko. Seveda bodo pri takih prilikah mladi gospodje po možnosti pretiravali. Toda preveč je bilo detajlov, katerih poznanje je s sigurnostjo predpostavljalo potrebne izkušnje, da bi bilo vse oceniti kot izmišljeno. Kako je ta »dobil« sedemnajstletnega dekleta iz dobre rodovine, kako je oni prevaril drugo, kako se je temu zopet ponudila visokošolka v posteljo, in drugi da je samo pomignil gospe, ki ima moža v internaciji, in je šla z njim v prvo vežo, in sto takih štorij.</p><p style="text-align:justify" id="index-p-d46e995">Vsak pa je imel seveda že svojo nevesto. In baš ta pa je bila čista in nedotaknjena in je bil prepričan, da jo bo dobil v zakon kot devico. Kakor da bi bilo kaj mnogo krapov v zasmrajenem ribniku, ki ne bi smrdeli! Morda je sedaj povsod tako. Toda ko so vprašali našega Štebala – bil je preprost delavec iz okolice Reke, toda vodja tamburaškega društva že skozi trideset let –, da naj tudi on kaj pove, je odgovoril, da pravzaprav ničesar ne ve. Prej da ni bilo tako. Ko je bil on mlad, so imeli fantje svoja dekleta, ki so jih potem pač vzeli za žene. Čudno, nobeden se mu ni zasmejal.</p><p style="text-align:justify" id="index-p-d46e997">Nekoč smo sedeli na seji Dijaškega doma, ki bi ga morali predati za katoliško vzgajališče. Zaključek enega izmed gospodov je bil zelo značilen. »Da je vse razrvano in brez vzgojnih smernic za življenje, tako da je pravzaprav vseeno, ali obdržimo vzgajališče ali ne, ko jim itak nimamo kaj dati.« Temu se pravi: »tabula rasa«. In na te besede sem se spomnil, ko sem poslušal v padovskih zaporih one baharije naših mladeničev o njih donjuanskih podvigih. In še na prof. Tomca in njegove ultramontanske mladce,<span id="ftn102_return"><a class="notelink" title="Mišljeno je gibanje oz. katoliška organizacija srednješolske in študentske mladine Mladci Kristusa kralja, ki je bila del Katoliške akcije. Pod vodstv…" href="#ftn102"><sup>101</sup></a></span> ki so sovražili ženske in bežali od njih kot od utelešenega satana samega. Ena skrajnost, izzvana po drugi skrajnosti. Izbira je težka: toda ali ni kljub vsemu še vedno boljša taka askeza, čeprav nosi neizbežno v posledici onanijo s kopico manjvrednostnih kompleksov, kot ona divja vožnja brez vajeti in zavore? Mučno je izrekati take sodbe, toda je edina pot, ki drži zopet navzgor. Prerezati je treba ta tvor, in četudi pod nevarnostjo, da nam umre pacient pod nožem. Sokoli so se izmed vseh fantov, ki sem jih našel v zaporu, razločevali, kakor se razločujejo kristali izmed kamenja. Ali res ni v tem pogledu nobenih smernic ali pa smo jih popolnoma zanemarili.</p><p style="text-align:justify" id="index-p-d46e1005">Tudi iz pomanjkanja trdne spolne morale in ostro začrtanega »kaj smeš in česa ne smeš več« je zaključevati ono popolno deruta<span id="ftn103_return"><a class="notelink" title="Verjetno je mišljen razpad." href="#ftn103"><sup>102</sup></a></span> slovenskega naprednega meščanstva in intelektualstva, ki je trepetavo pripognilo hrbet pred terorjem, čim je samo zaslutilo žvižg nagajke.<span id="ftn104_return"><a class="notelink" title="Nagajka, korobač, kratek debel bič z okroglim prerezom iz prepletenih trakov usnja. Lahko je imel tudi kovinsko konico. Uporabljali so ga zlasti Kozak…" href="#ftn104"><sup>103</sup></a></span></p><p style="text-align:justify" id="index-p-d46e1012">Nekaj pa je bilo velikega. Velikega in vzvišenega. To je bil zakon. Šele v zaporu si spoznal, kaj pomeni. Ne nosi zaman imena in naslova zakramenta. Naravnost ganljivo je bilo gledati, kako so hodile ljubljanske gospe in delavke in kmečke žene dan za dnem, z otročjimi vozički in brez njih, v lepem vremenu in celo v dežju, z deco in brez nje, pod zamrežena okna svojih mož pred ljubljansko sodnijo, vedno preganjane od italijanskih paznikov in karabinjerjev, samo da vidijo, da si tajno pomahajo in obljubijo trdnost in zvestobo tudi naprej in vkljub vsemu. Kakor imajo Ljubljančani prednosti povsod, zato so tudi večno nezadovoljni, tako tudi tukaj, zakaj neprecenljivo olajšanje zapora je pomenilo, če si mogel biti v dnevnem stiku z rodovino, čeprav seveda samo na tak toggenburški način.<span id="ftn105_return"><a class="notelink" title="Sopomenka za sobivanje; najbrž je s toggenburškim načinom mislil na sobivanje katolicizma in protestantizma v švicarskem mestu Toggenburg v 16. stolet…" href="#ftn105"><sup>104</sup></a></span> Mi smo bili brez zveze z domom po par mesecev skupaj, in če si dobil končno dovoljen obisk, ti ga je prekleti Vareze, če je le mogel, skrajšal na največ pet minut. Tak način maltretiranja je bil naravnost tipičen za italijanske jetnišnične uprave; zahrbten in otroško zloben. Kajti tak obisk je pomenil za žene iz province neskončno moledovanje pri vojaški oblasti za potno dovoljenje, na katerega so čakale po mesec dni in več, obupno vožnjo v prenatrpanem vlaku in še pošteno nevarno povrhu, saj so bili dolenjski vlaki tedaj neštetokrat obstreljevani, potem čakanje in moledovanje po cele dopoldneve na kvesturi za obisk sam in potem – pet minut. Mesec dni in več si se *manjka*. Ponoči, ko nisi mogel zaspati, premišljeval o njem – kako neki sedaj izgleda žena, ali je pač ostala hrabra, kako obleko bo neki oblekla, ali so otroci zdravi, kaj je le s pisarno in kaj le delajo moji dragi metliški fejaki<span id="ftn106_return"><a class="notelink" title="Fejak = brezskrben, vesel človek, veseljak." href="#ftn106"><sup>105</sup></a></span> – cel program si si napravil, kaj vse je nujno potrebno naročiti glede zagovora in perila in hrane in eventualnega popotovanja na jug in sto drugih stvari, saj pošta tedaj ni hodila po cele mesece. Oblekel si si novo, svežo srajco, čeprav še teden ni potekel, oblekel dolge hlače, očistil nohte in se obril, kratko malo se opravljal in opravil za ta veliki dogodek kakor še na poroko ne, potem pa – pet minut. Izbirali so, da so te na tak nizek, majhen in perfiden način lahko ponižali. Komaj si sedel, komaj izgovoril par besedi in si pogledal v oči, pa si že zaslišal porogljivo in škodoželjno: »Finito, non si può.«<span id="ftn107_return"><a class="notelink" title="Finito, non si può = končano, ni mogoče več." href="#ftn107"><sup>106</sup></a></span> In to od bedastega, domišljavega polinteligenta, o katerem si že vedel poleg tega, da za udomačeno tarifo treh svežih jajc dovoljuje svojim favoritom dnevne obiske po uro in več. In od take valptske duše, od takega črnskega priganjača, od take napihnjene žabe, ki si je dal zjutraj, ko je blagovolil vstati, oblačiti srajco in spodnje hlače od kriminalcev, da do kraja uživa v veličini svojega gospostva, si se moral dati poniževati vedno znova.</p><p style="text-align:justify" id="index-p-d46e1026">To in taki so tipični stebri diktatorskih režimov od pijanih pretorijancev dalje; in pred takimi potem trepetajo poštenjaki!</p><p style="text-align:justify" id="index-p-d46e1028">Koliko lažje so imeli Ljubljančani, ki so imeli dnevno svoj <span style="font-style:italic" itemprop="hi">tete a tete</span> pod oknom z ženo in otroki. Seveda je bilo tudi malo smešno videti, kako so spodaj redno ob določeni uri in na minuto primarširale gospe in promenirale gor in dol in okoli ogla in zopet nazaj, izginile v bližnjo vežo in se zopet prikazale, pustile igrati otroke na cesti in se pogovarjale v gruči, kakor da so se slučajno sestale in se delale, kakor da ne bi nič bilo. Pri tem pa niso pustile iz oči italijanske straže, in čim je izginila za oglom, so pogledovale gor in hitro pomahale svojim možem in se zopet ozirale, ali ne preti nevarnost s kake druge strani. Včasih so jo morale kar na hitro popihati v najbližjo vežo ali s pospešenim korakom odjadrati domov in zapustiti v naglici nevarna tla, ker je že karabinjer stopal za njimi in bi se potem kaj lahko zgodilo, da se znajdejo med nami. Pravzaprav je bilo vse skupaj malo poniževalno in verjetno ne bi niti pustil tekati tam spodaj svoje žene, da *manjka* jo naganja vsak žandar.</p><p style="text-align:justify" id="index-p-d46e1033">*Manjka* si pač hoče predstavljati gospo drugače: damo, *manjka* in mirno in ne, da beži za vsaka hišna vrata in kradoma pogleduje na okna, če sme in da je nihče ne vidi. Preveč človeško blizu je in to ti kvari predstavo. Kaj hočemo, vsi si več ali manj idealiziramo sliko žene in narobe, in preveč naturalizma naenkrat v tako stilizacijo te zadene naravnost neprijetno. Samo enkrat sem šel v copatah na obisk in nikdar več. Svoje, pa četudi namišljene oblasti nočem izgubiti. Za nas je delalo deset tisoče letal in deset tisoče tankov in deset tisoče topov je bruhalo ogenj, zakaj naj jaz potem pokažem, pa če še v tako malenkostni stvari, da so me dobili pod se, da nisem več to, kar sem bil, in še več. Od zunaj te ne morejo ponižati in ti odvzeti niti jote od tvoje osebnosti, pa tudi ti ne smeš pridejati niti jote, da bi se lahko tako videlo.</p><p style="text-align:justify" id="index-p-d46e1035">Pisatelj Vladimir Levstik<span id="ftn108_return"><a class="notelink" title="Vladimir Levstik (1886–1957), književnik pripovednik, časnikar (Jutro), prevajalec iz ruščine, angleščine, francoščine; med prvo svetovno vojno je bil…" href="#ftn108"><sup>107</sup></a></span> je tudi nekaj presedel leta 1914 – to so pač tako rekoč narodnostne dolžnosti intelektualcev malega naroda –, in ko je sedaj prišla vrsta na mlajšo generacijo, je baje, kakor se spodobi, dajal dobre nasvete in eden najvažnejših je bil ta: »V zaporu je najvažnejše, da se vzdržiš moralno pokonci, in tu igrajo čisto zunanje okolnosti še velevažno vlogo. Že to, da si dobro obrit, primerno oblečen, da imaš očiščene čevlje in skrtačene hlače, osnažene nohte in dobro umite roke, pripomore znatno k temu. Kakor hitro se začneš zanemarjati, in četudi le v takih zunanjostih, gre s tabo nevzdržno navzdol, ker padaš vzporedno tudi duhovno vedno bolj in bolj na nivo kriminalca.« Mislim, da trdi prav. Primerjaj samo, kako vse drugače samozavestno se počutiš, če veš, da si dobro oblečen in da ti pristaja obleka. Ali otroka poglej, če je dobil nov klobuk. Čeprav me je držal pokonci študij in nas vse pač velika nada na vstajenje, je bilo vendar eno najneprijetnejših ponižanj, ko so mi v padovski jetnišnici porezali zaponke na pumparicah, tako da sem moral štorkljati okoli s spuščenimi hlačami. To so vse seveda zunanjosti, a niso od muh in posebno žene to dobro vedo.</p><p style="text-align:justify" id="index-p-d46e1043">Saj tudi zanje ni moglo biti kdo ve kako prijetno ogledovati nas tam gori na oknih. Napravljati smo morali naravnost obupen vtis. Leta 1942 je bilo že maja meseca zelo vroče. Koncem maja smo že hodili večinoma le v spodnjih hlačah po sobi okoli in pri tolikih nagcih je imela ob tem času naša soba skoraj izgled starorimskega kopališča – seveda tretjega razreda. Ti nagci so potem viseli na okenskih mrežah kakor opice v menežeriji. Mi znotraj vsega tega niti čutili nismo in smo se šalili, če so se skrivale na cesti mamice. Toda od zunaj smo verjetno morali nuditi desolantno lice zverinjaka. V prvem nadstropju je bilo že znatno bolje. Tam si bil mnogo bližji in si prav lahko prepoznal obiskovalca na cesti, iz tretjega pa si ga bolj le zaslutil po hoji in obleki, in če si imel slabe oči, ti je moral pomagati tovariš. Spodaj smo tudi imeli megafon – sijajen megafonček, sestavljen iz kartonskih lončkov za marmelado – in si se lahko kaj pogovoril, od zgoraj pa si se lahko izražal samo v pantomimi. Od tam so se samo molče ogledovali in razkazovali, kajti tudi za nas so bile kretnje nevarne in običajno si se razkazoval na ta nekoliko kuriozen način le nekoliko stran od okna ali pa, če je še bilo mraz in okna zaprta, skozi izpraskane luknje na okenskem poplesku. Ta medsebojna revija je trajala vsakodnevno po pol, pa tudi po celo uro. Rekli smo, da gredo k »rodovinskim sestankom«, če smo jih poklicali od kart ali od knjige. Gospe, dekleta in mame tako obiskovanih sobnih tovarišev je seveda poznala natančno cela soba in še celo nadstropje.</p><p style="text-align:justify" id="index-p-d46e1045">V naši sobi smo imeli sijajnega fanta. Docent je bil na univerzi. Nežne polti in postave kot burbonska lilija, toda pod kožo krvavordeč kot binkoštna roža. Maurois<span id="ftn109_return"><a class="notelink" title="André Maurois, psevdonim Émila Salomona Wilhelma Herzoga (1885–1967), je bil francoski romanopisec, pripovednik in zgodovinar. Leta 1938 je bil izvolj…" href="#ftn109"><sup>108</sup></a></span> bi dejal: »Duša benediktinskega meniha, toda ideje sanskilota.«<span id="ftn110_return"><a class="notelink" title="Sanskiloti (iz francoščine Sans-culottes – brez kratkih hlač) je bila oznaka za pripadnike pariškega meščanstva iz nižjih slojev, ki so v francoski re…" href="#ftn110"><sup>109</sup></a></span> <span style="font-style:italic" itemprop="hi">Pojem umora zanj ni eksistiral, ampak samo likvidacija, in tudi pojem tatvine ne, seveda samo dokler mu niso ukradli džemperja.</span><span id="ftn111_return"><a class="notelink" title="Stavek v poševnem tisku je avtor pri pregledu izbrisal." href="#ftn111"><sup>110</sup></a></span> Ni čudo, da so ga imele ženske tako rade; tudi Shelley<span id="ftn112_return"><a class="notelink" title="Percy Bysshe Shelley (1792–1822) je bil eden najpomembnejših angleških romantičnih pesnikov. Najbolj je znan po svojih klasičnih pesmih." href="#ftn112"><sup>111</sup></a></span> je bil neodoljiv. Bil je mlado poročen in verno mu je prihajala mlada gospa na podokenske revije in verno prinašala vsakodnevno kosilo. Že iz sestave obeda, že iz tega, kako je bila servirana solata poleg prikuhe in napravljen rižev narastek, se je videlo, kako jako ga ima rada, in tudi on je ves v zanosu prihitel k oknu, če smo ga opozorili, da mu pasira žena. Toda ko sem mu, raznežen sam od tolike ljubezni, dejal, »da ga pač gotovo zelo ljubi žena in da je pač gotovo srečen v zakonu«, je ostal vseeno dosleden materialistični filozofiji: »Naravnost prirodno,« je dejal, »sedaj, ko nas je toliko moških proč, je pač povpraševanje toliko večje.«</p><p style="text-align:justify" id="index-p-d46e1062">Jaz pa vem, da je bilo rečeno to iz same sramežljivosti, iz sramežljivosti in tiste naravnost bolezenske ljubljanske »doslednosti teoriji«, ki ni nič drugega kot običajna kranjska trma, prav temeljito pomešana z najbolj ozkosrčno intoleranco, tisto, ki onesposablja Ljubljano za metropolo Slovenije, in tisto, ki ti obglodava dušo in duševnost tako dolgo, da ne ostane drugega kot pobeljeno okostje. Skoraj čutil je on in vedel sem jaz, da temu ni tako.</p><p style="text-align:justify" id="index-p-d46e1064">Zakon – in slep bi moral biti, da tega nisi opazil baš v zaporih – ni samo rezultanta ponudbe in povpraševanja. S kako neizmerno nežnostjo so govorili možje, trdi in resni možje, o svojih ženah, kako so trepetali, če so jim zbolele, kaj vse bi storili, da bi samo nje spravili iz zapora. Kakor skala se ti je zdel tak zakon, trdna in nezavzetna in predpostavka za vsako žrtev in vsako omejitev. Tu je vir človeške ljubezni in torej humanitete sploh in prepričan sem, da mora čutiti to vsak slovenski bajtar ravno tako kakor jaz sam. Silnejša je to vez v nesreči kakor med starši in otroki. Dve združeni usodi sta to, ki se skupno borita, padata in se zopet dvigata, in njiju moč je početverjena, ker je združena. Kakor da plavata sama skozi oblake in nikjer ni nikogar in eden je navezan na drugega. Pot pa je določena že davno od usode same. Vse se ti zdi tako usodno, vnaprej določeno od usode, saj vendar ne more biti vse to odvisno od slučaja in slučajnega srečanja! Ali pa od same »ponudbe in povpraševanja«.</p><p style="text-align:justify" id="index-p-d46e1066">In kako borbo so imele šele prestati doma naše žene. Koliko letanja, koliko odtegovanja, koliko stradanja je bilo za vseh onih deset in deset tisoče paketov, ki so romali v koncentracijska taborišča, v zapore in konfinacije! Koliko prošenj, koliko letanja, koliko ponižanj, samo da se doseže možu malo olajšanja v zaporu. One so imele mnogo težje. Mi smo lahko bili lahkomiselni. To je bilo tudi edino pametno; kaj si pa hotel storiti za zaklenjenimi vrati na slamnjači in še brez zveze z domom? Vsa skrb, kako boš preživel deco, s čim jo oblekel in kaj bo jutri in kaj pojutrišnjem, je ostala doma pri ženah. Težko in težje breme je bilo naloženo njim in šele sedaj razumem, zakaj imajo srbske žene tako tragične poteze v obrazih. To je od trpljenja, ki so ga prestale matere in ki verjetno čaka tudi otroke. Tudi mi, če bomo hoteli ostati svobodni na tej zemlji, se bomo morali navaditi na to.</p><p style="text-align:justify" id="index-p-d46e1068">In vse to naj si tolmačim samo iz interesne teorije? Saj vendar nisem dete!</p><p style="text-align:justify" id="index-p-d46e1070">Seveda ni bilo povsod tako. Tudi v zaporih si slišal zgodbe, da so se ti ježili lasje. Primerov je bilo, da so žene zavestno lažno ovadile svoje lastne može, samo da se jih iznebijo in se potem svobodno lahko vlačijo z Italijani. Neki delavec iz ljubljanskega predmestja mi je na jetniškem sprehodu pravil svojo zgodbo. Žena mu je podtaknila pod tla v spalni sobi šop <span style="font-style:italic" itemprop="hi">Poročevalcev</span>.<span id="ftn113_return"><a class="notelink" title="Slovenski poročevalec je bil med drugo svetovno vojno osrednje glasilo slovenskega narodnoosvobodilnega gibanja. Prva številka je bila natisnjena maja…" href="#ftn113"><sup>112</sup></a></span> Ob hišni preiskavi so se agentje takoj namerili v oni kot sobe, dvignili deske in našli celo zalogo prepovedanega čtiva. Žena je takoj izpovedala, da ga je prinesel in skril njen mož. Potem so ga odvlekli na kvesturo in čez dan v Zeleno jamo pri luščilnici riža, ko so streljali talce. Bil je že privezan na stolu in čakal samo še strela, ko je prišla pomilostitev. Žena se je že drugi dan vlačila z drugimi. Ne bi verjel te zgodbe, toda mož je pozneje prišel pred tribunal in bil oproščen. V takih ljubezenskih primerih je bilo celo vojaško sodišče natančno. Take stvari Italijane hitro ganejo. To je bil en primer in ga je bilo lahko kontrolirati, ker je žena bila neprevidna. Toda koliko jih je bilo anonimnih denunciacij, kjer ni bilo mogoče kontrolirati ovaduha!</p><p style="text-align:justify" id="index-p-d46e1084">V jetnišničnih sobah so bile dvoje vrste ženske: one naše, hrabre in odporne, ki so nosile z naravnost čudovito zagrizenostjo in nepopustljivostjo udarce in bile so v veliki večini; in one druge, vlačuge in denunciantke, samo še živali. Pogosto so se slišali prepiri in celo pretepi. Zanimivo je, kolikokrat rabi ženska napram drugi, če jo hoče ponižati, psovko »kurba«, pri nas moških so druge psovke mnogo bolj pogostne. To psovko smo običajno slišali, če so se ženske zmerjale nad nami. Tudi tam je bilo vse pomešano med sabo, vsi poklici in stanovi in vse starosti, in kar je bilo še huje, tudi kriminalke so bile pomešane med politične jetnice. (Pri nas je bilo to samo izjemoma in nekaj časa v eni bolniških sob, če nas je bilo več v sobi, niso govorili o svojem poklicu. Neki večer pa sem bil sam z dvema kriminalcema: preko polnoči sta se prepirala in nazadnje skoraj stepla radi strokovnega vprašanja, ali je bolje navrtati blagajno od strani ali od spredaj.)</p><p style="text-align:justify" id="index-p-d46e1086">Kako je moralo tako pomešanje s kriminalkami – po večini so to bile vlačuge – vplivati na kako šestnajstletno naše dekle, si je lahko predstavljati. Samo enkrat sem poslušal ponoči razgovor med jetnico in arestantom, ko sta se pogovarjala – pravzaprav sta samo kričala – preko dvoriščnih oken. Precej packarij sem že po poklicu moral poslušati pred kazenskimi oddelki naših okrajnih sodišč, toda take obscene ordinarnosti med moškim in žensko pa še nisem slišal.</p><p style="text-align:justify" id="index-p-d46e1088">Ta ločitev v dvoje ostro ločenih grupacij, kakor jo je bilo opaziti jasno začrtano že v zaporih, je verjetno pri ženskah sploh mnogo bolj izrazita kot pri moških. En del se je odločil živeti znotraj postavljenih meja, po verski ali rodovinski vzgoji, po lastnem spoznanju ali po prirojenem čutu samospoštovanja. Drugi – in hvala bogu daleč manjši – pa je preskočil plot in pobezljal, kakor pobezlja krava, če jo spomladi spraviš na prvo pašo. Ko so se enkrat pretrgale mreže vseh onih subtilnih, prej celo nezaznavnih vezi in zadržkov, ki jim jih je postavljala družba – pa bilo da so to zakon in društveni predsodki, javno mnenje in morala, sorodstvo in rodovina in vse drugo –, pa so podivjale. Potem slede slepo samo svojemu neposrednemu instinktu in ne poznajo nobene ovire več in nič več jih ne ustavi. Medtem ko je moški še tudi tu – izven zakona in prava – še vendar vsaj nekoliko vzdržen, ostal je še človek z razumom, pa je ženska pobesnela. Macbeth<span id="ftn114_return"><a class="notelink" title="Machbeth je ena najbolj znanih in največkrat citiranih tragedij Williama Shakespeara (1654–1616). Dramatizira katastrofalne fizične in psihične posled…" href="#ftn114"><sup>113</sup></a></span> se je že zgrozil nad nadaljnjim zločinom, toda ženska ga goni vedno v nove. Kriminalna zgodovina nudi gotovo neštevilo primerov, ki bi mogli služiti kot dokaz postavljeni tezi.</p><p style="text-align:justify" id="index-p-d46e1096">Slovenci pa imamo verjetno tudi tu svoj <span style="font-style:italic" itemprop="hi">specificum</span>. Ko so svojčas – davno je že tega – spodaj nekje v Slavoniji prijeli slavnega roparja Čarugo<span id="ftn115_return"><a class="notelink" title="Jovan Stanisavljević, znan kot Čaruga (1897–1925), je bil razbojnik, ki je po prvi svetovni vojni kradel na območju Slavonije in v Liki. O njem so kro…" href="#ftn115"><sup>114</sup></a></span> in je čakal težko okovan in povezan v kehi na pravično sodbo za svoje grehe, je dobival, kakor so poročali takrat časopisi, neverjetno veliko ženske pošte, in to baš iz Slovenije največ. Kar v ostalem ne bi bilo niti čudno, saj je Slovenija daleč najbolj pismena pokrajina v državi. Zanimivo je nekaj drugega: v tej slovenski ženski pošti razbojniku Čarugi se je moglo točno *manjka* dve vrsti izmed pošiljavk. Ene so zaklinjale senat in preiskovalnega sodnika, da naj ne dela nobenih ceremonij; takemu razbojniku in morilcu, kakor je Čaruga, pripravljati proces in sodbo, je daleč preveč humanitete: z motiko bi bilo treba pobiti zver kakor garjavega psa.</p><p style="text-align:justify" id="index-p-d46e1104">To je bil oni čednostni del, ki je živel znotraj plota. Morda je bilo nekaj histerije v teh krvoločnih željah in morda celo nekaj nepriznane zavisti onemu, ki si je upal brezobzirno napraviti pot celo tja, kamor si niso drznile seči niti z mislijo. Tudi Byrona so žene občudovale, čeprav so ga obsojale. Želje one druge vrste dopisnic so bile baš obratne. Te so se mu brez sramu ponujale v posteljo in, kakor da so že sredi seksualnega orgazma, opisovale podrobno, kaj vse bi mu dale in ponudile. Stanje izven zakona in vezi je to opijanjalo.</p><p style="text-align:justify" id="index-p-d46e1106">Tudi sedaj smo doživljali nekaj podobnega V ognju se čisti zlato in šele pod visoko vročino se loči kovina od rude in začne odtekati žlindra. Skozi tako veliko topilnico smo šli sedaj mi vsi in ljuljka se je ločila od pšenice. Tudi med ženskami so se odločile slabe od dobrih. Ali je čudo, da so se v tem času, ko so popustile vse družbene vezi, ko je zavladalo tako rekoč brezzakonje – kajti to, kar so uvedli pri nas Italijani, ni bil zakon, temveč korupcija in skorumpiranje duš –, ko je nastopil zakon džungle in si lahko mirno in brez kazni zasadil nož v hrbet pa bi bilo svojemu političnemu ali privatnemu nasprotniku, v času, ko so se naenkrat lahko izživeli vsi živalski instinkti človeka in je nekaj časa kazalo, da je popustila tudi vsaka politična in narodnostna morala sploh, ali je tedaj čudno, da je v takem času izgubilo kompas tudi veliko žensk? Govorilo se je, da se je v tem času tretjina ženske Ljubljane začela vlačiti z Italijani in da tudi na kmetih ni bilo mnogo bolje.</p><p style="text-align:justify" id="index-p-d46e1109">Morda pa to ni tako tragično. Ali se mar ni že Heinrich Heine<span id="ftn116_return"><a class="notelink" title="Heinrich Heine (1797–1856) je bil nemški pesnik in literat, rojen kot Harry Heine (judovskega porekla). Leta 1825 se je protestantsko krstil in prevze…" href="#ftn116"><sup>115</sup></a></span> ponorčeval iz prevroče krvnih »Lützovih strelcev«, ki je izmed njih marsikateri še morda nosil kak pozabljeni hlačni gumb sedaj skrbno zatajevanega gospoda tanbur-majorja, od tedaj še, ko je ta mogočno korakal na čelu napoleonske polkovne godbe skozi nemška mesta. Je že tako: kadar korakajo vojaki skozi mesto, odpirat dekleta okence.</p><p style="text-align:justify" id="index-p-d46e1114">Končno sodbo je mogla dati šele žena sama. Mislim pa, da so se slovenske žene – v celoti vzeto – držale disciplinirano in da ne bo dosti nezakonskih otrok, ki bi jim bili očetje okupatorski vojaki.</p><p style="text-align:justify" id="index-p-d46e1116">V ostalem pa smo dobivali v ljubljanski jetnišnici možje brom v juho, da nas pomiri. Naše reagiranje na ženstvo, če je bilo pod vplivom užitega broma, je moglo biti torej le simbolično. Pa tudi sicer so nam italijanski pazniki preprečevali stik z ženskim svetom z naravnost bolezensko nervozo.</p></div><div class="row"><div class="small-6 columns text-center"><p><a class="button" href="ch03.html" title="Prejšnji: III. Pasivna hrabrost">&lt;&lt;</a></p></div><div class="small-6 columns text-center"><p><a class="button" href="ch05.html" title="Naslednji: V. Hrana, higiena in drugo">&gt;&gt;</a></p></div></div><!--Notes in [div]--><div class="notes"><div class="noteHeading">Opombe</div><div class="note" id="ftn50"><p><a class="link_return" title="Pojdi nazaj k besedilu" href="#ftn50_return"><sup>49.</sup></a> <span class="noteBody"><span style="font-style:italic" itemprop="hi">Arbeitsdienst</span> = delovna služba. Reichsarbeitsdienst (RAD) je bil pomožni korpus, ustanovljen v nacistični Nemčiji, ki je med drugimi dejavnostmi zagotavljal podporo Wehrmachtu med drugo svetovno vojno. Ves čas vojne je bil vključen v številne projekte: gradil je obalne utrdbe, postavljal minska polja, pomagal pri nadzoru vitalnih točk in ujetnikov. Na stotine enot je bilo usposobljenih za protiletalske enote, druge enote so se borile na vzhodni fronti kot pehotne enote.</span></p></div><div class="note" id="ftn51"><p><a class="link_return" title="Pojdi nazaj k besedilu" href="#ftn51_return"><sup>50.</sup></a> <span class="noteBody"><span style="font-style:italic" itemprop="hi">Domani, ma sicuro dopodomani</span> = jutri, prav gotovo pa pojutrišnjem.</span></p></div><div class="note" id="ftn52"><p><a class="link_return" title="Pojdi nazaj k besedilu" href="#ftn52_return"><sup>51.</sup></a> <span class="noteBody">Ernest Eypper (1914–1942) je bil študent prava na ljubljanski univerzi. Rojen je bil v Ljubljani, oče je bil Francoz, zato je imel tudi francosko državljanstvo. V Franciji je odslužil vojaški rok, bil leta 1939 mobiliziran in poslan v Sirijo. Po vrnitvi je bil v Ljubljani uslužbenec francoskega konzulata. Po okupaciji se je vključil v delo OF, deloval je tudi v obveščevalni dejavnosti. V raciji 19. 3. 1942 je bil po naključju aretiran, slovenski ovaduh ga je prepoznal kot pristaša OF, zato so ga mučili in 1. 5. ustrelili na ljubljanskem strelišču. Bil je prvi talec, ustreljen v Ljubljani.</span></p></div><div class="note" id="ftn53"><p><a class="link_return" title="Pojdi nazaj k besedilu" href="#ftn53_return"><sup>52.</sup></a> <span class="noteBody">Anton Padovanski (1195–1231) je bil portugalski redovnik, teolog, cerkveni učitelj in svetnik katoliške cerkve. Želel je oznanjati krščansko vero med muslimani, čeprav je s tem tvegal svoje življenje. Zaradi brodoloma in bolezni ni dospel v Afriko, pač pa se je po rešitvi in okrevanju na Siciliji odpravil v Umbrijo in nato v Emilijo – Romanjo. Po naključju so odkrili njegov govorniški talent. Brate je začel poučevati teologijo in je prepotoval velik del Italije in južne Francije. Nazadnje se je ustalil v Padovi. Papež Gregor IX. ga je za svetnika razglasil samo enajst mesecev po njegovi smrti. Njegovo najbolj znano svetišče je znamenita bazilika svetega Antona Padovanskega v Padovi.</span></p></div><div class="note" id="ftn54"><p><a class="link_return" title="Pojdi nazaj k besedilu" href="#ftn54_return"><sup>53.</sup></a> <span class="noteBody">Niccolò di Bernardo dei Machiavelli (1469–1527) je bil renesančni politični teoretik, ki se je več kot desetletje ukvarjal z diplomatskim in državniškim delom v Firencah. V sodobni politični filozofiji in političnih znanostih velja za utemeljitelja realističnega pristopa k teoriji politike. Najpomembnejše je njegovo politično filozofsko delo <span style="font-style:italic" itemprop="hi">Vladar </span>(<span style="font-style:italic" itemprop="hi">Il principe</span>, 1513), v katerem zavrže politični idealizem predhodnikov. Na podlagi zgodovinskega izročila in osebnih izkušenj diplomata v tem delu v obliki nasvetov vladarju razpravlja o nujnosti uporabe prisile in nemoralnega ravnanja, da vladar zavaruje svojo oblast in vzpostavi spoštovanje zakonov, kar oboje vodi v končni smoter blaginje države.</span></p></div><div class="note" id="ftn55"><p><a class="link_return" title="Pojdi nazaj k besedilu" href="#ftn55_return"><sup>54.</sup></a> <span class="noteBody"><span style="font-style:italic" itemprop="hi">Sacro egoismo</span> = sveta sebičnost, egocentrični nacionalizem, poudarjen zlasti v odnosu do drugih narodov.</span></p></div><div class="note" id="ftn56"><p><a class="link_return" title="Pojdi nazaj k besedilu" href="#ftn56_return"><sup>55.</sup></a> <span class="noteBody"><span style="font-style:italic" itemprop="hi">Pazienza, ragazzi, pazienza; coraggio</span> = potrpljenje, fantje, potrpljenje; korajža</span></p></div><div class="note" id="ftn57"><p><a class="link_return" title="Pojdi nazaj k besedilu" href="#ftn57_return"><sup>56.</sup></a> <span class="noteBody">Koncentracijsko taborišče Rab je bilo italijansko fašistično koncentracijsko taborišče, ustanovljeno julija 1942 na otoku Rab v bližini kraja Kampor. Razpuščeno je bilo ob kapitulaciji Italije septembra 1943. Na območju z improviziranimi šotori je bilo zaprtih do 10.000 internirancev, večinoma Slovencev, Hrvatov in Judov. Od lakote in težkih življenjskih razmer zlasti pozimi in poleti je v njem umrlo okoli 1200 Slovencev, od tega več kot sto otrok, mlajših od deset let. Nadaljnjih osemsto jih je umrlo po kasnejši premestitvi v druga taborišča v Italiji, denimo v Gonars in Padovo. Koncentracijsko taborišče Renicci se je nahajalo v Italiji ob bregu reke Tibere v občini Anghiari v pokrajini Arezzo. Ime je dobilo po silikatni zemlji (it. rena), na kateri je bilo zgrajeno. Namenjeno je bilo internaciji jugoslovanskih civilistov, ki so jih italijanske čete zajele v Ljubljanski pokrajini. Po padcu fašizma 25. 7. 1943 pa je bilo v njem zaprtih kakšnih sto protifašistov, ki so jih tja premestili iz konfinacije na otokih Ventotene, Ustica in drugih. Med njimi je bil tudi komunistični poslanec v italijanskem parlamentu in narodni heroj Jože Srebrnič. V taborišču Renicci je umrlo nekaj manj kot sto Slovencev.</span></p></div><div class="note" id="ftn58"><p><a class="link_return" title="Pojdi nazaj k besedilu" href="#ftn58_return"><sup>57.</sup></a> <span class="noteBody">Peter Paul Rubens (1577–1640) je bil flamski slikar in diplomat. Velja za najvplivnejšega umetnika flamske baročne tradicije. Slikal je oltarne slike, portrete, krajine in zgodovinske slike z mitološkimi ter alegoričnimi motivi. Bil je tudi ploden oblikovalec osnutkov za flamske tapiserijske delavnice in ilustracij za založnike v Antwerpnu. Katero Rubensovo sliko je avtor imel v mislih, redaktorjema ni uspelo ugotoviti.</span></p></div><div class="note" id="ftn59"><p><a class="link_return" title="Pojdi nazaj k besedilu" href="#ftn59_return"><sup>58.</sup></a> <span class="noteBody"><span style="font-style:italic" itemprop="hi">Come ti chiami?, via, forza, avanti, arriva, celle</span> = kako ti je ime?, pojdi stran, dajmo, naprej, pridi, celice.</span></p></div><div class="note" id="ftn60"><p><a class="link_return" title="Pojdi nazaj k besedilu" href="#ftn60_return"><sup>59.</sup></a> <span class="noteBody"><span style="font-style:italic" itemprop="hi">Guardia</span> = paznik.</span></p></div><div class="note" id="ftn61"><p><a class="link_return" title="Pojdi nazaj k besedilu" href="#ftn61_return"><sup>60.</sup></a> <span class="noteBody"><span style="font-style:italic" itemprop="hi">Non si può</span> = ni dovoljeno.</span></p></div><div class="note" id="ftn62"><p><a class="link_return" title="Pojdi nazaj k besedilu" href="#ftn62_return"><sup>61.</sup></a> <span class="noteBody">Gorski duh, duh v ljudskem izročilu.</span></p></div><div class="note" id="ftn63"><p><a class="link_return" title="Pojdi nazaj k besedilu" href="#ftn63_return"><sup>62.</sup></a> <span class="noteBody">Sokoli so bili pripadniki prvega telovadnega društva na Slovenskem, nastalega po češkem zgledu leta 1863 z imenom Južni Sokol. Sokolstvo je do konca 19. stoletja preraslo v narodnoobrambno delovanje. V času avstro-ogrske države je bilo pomembno gibalo v povezovanju slovenskega naroda proti nemštvu. Leta 1905 so se povezali v Slovensko sokolsko zvezo, ki je bila najmočnejša slovenska nepolitična liberalna organizacija. Idejno so bili blizu Narodni napredni stranki, t. i. liberalcem. Organizirali so sokolske zlete (prvi je bil leta 1888 v Ljubljani). V prvi jugoslovanski državi je leta 1920 nastala Jugoslovanska sokolska zveza. Njen sedež je bil do leta 1929 v Ljubljani, nato v Beogradu, ko je bil s kraljevim zakonom ustanovljen Sokol Kraljevine Jugoslavije, katerega naloga je bila politično širjenje jugoslovanskega unitarističnega nacionalizma. Največ članov so imeli sredi tridesetih let, ko je bilo v Sloveniji 316 društev z 20.000 člani in 7600 članicami. Po letu 1924 so Sokoli poleg telovadbe, s katero so dosegali velike uspehe, začeli gojiti tudi druge športne panoge. Pred začetkom druge svetovne vojne je prišlo do t. i. taborskega procesa (po Taboru, predelu Ljubljane, kjer je bil Sokolski dom), ki je bil posledica notranjega spora v vodstvu ljubljanske župe, ko je prišlo do političnega razhajanja med Sokoli, ki so brezpogojno podpirali jugoslovanski unitaristični nacionalizem, in tistimi, ki so zahtevali neodvisnost. Na procesu so izključili tiste, ki so nasprotovali sokolstvu kot nosilcu jugoslovanskega nacionalizma, skupaj 270 članov in članic mlajšega sokolskega rodu. Ti, poimenovani »levo krilo Sokola«, so se zaradi naraščajoče nevarnosti, ki sta jo predstavljali nacistična Nemčija in fašistična Italija, začeli povezovati s komunisti. Prvi sestanek je bil januarja 1941. »Uporni« Sokoli so se pridružili odporu proti okupatorju, Josip Rus pa jih je zastopal na ustanovnem sestanku Osvobodilne fronte slovenskega naroda 26. 4. 1941.Član Sokola v Mariboru je bil tudi Igor Rosina.</span></p></div><div class="note" id="ftn64"><p><a class="link_return" title="Pojdi nazaj k besedilu" href="#ftn64_return"><sup>63.</sup></a> <span class="noteBody">Razkolnikov je osrednji lik v romanu <span style="font-style:italic" itemprop="hi">Zločin in kazen</span> ruskega pisatelja Fjodorja Mihajloviča Dostojevskega (1821–1881). Poleg omenjenega so njegova najpomembnejša dela <span style="font-style:italic" itemprop="hi">Idiot</span>, <span style="font-style:italic" itemprop="hi">Besi </span>in <span style="font-style:italic" itemprop="hi">Bratje Karamazovi</span>. Njegov literarni opus opisuje politične, socialne in duhovne razmere v ruskem imperiju 19. stoletja. Osrednja tema njegovih del je človeška duša, katere vzgibe, notranje prisile in načine osvoboditve je preiskoval s sredstvi literature. Dostojevski velja za enega najboljših psihologov v svetovni literaturi.</span></p></div><div class="note" id="ftn65"><p><a class="link_return" title="Pojdi nazaj k besedilu" href="#ftn65_return"><sup>64.</sup></a> <span class="noteBody">Arthur Schopenhauer (1788–1860) velja za enega najpomembnejših filozofov 19. stoletja. Najbolj znan je po delu <span style="font-style:italic" itemprop="hi">Svet kot volja in predstava</span> (<span style="font-style:italic" itemprop="hi">Die Welt als Wille und Vorstellung</span>, 1818). Bil je predstavnik filozofije življenja, neprizanesljiv kritik postkantovskega nemškega idealizma in mnenja, da je treba filozofijo vrniti na Kantova epistemološka in etična izhodišča. S svojim metafizičnim voluntarizmom, filozofskim pesimizmom in poudarjanjem iracionalnosti človekove duševnosti je vplival na širšo kulturo 19. stoletja.</span></p></div><div class="note" id="ftn66"><p><a class="link_return" title="Pojdi nazaj k besedilu" href="#ftn66_return"><sup>65.</sup></a> <span class="noteBody"><span style="font-style:italic" itemprop="hi">Petizione cinque lire</span> = tožba po pet lir</span></p></div><div class="note" id="ftn67"><p><a class="link_return" title="Pojdi nazaj k besedilu" href="#ftn67_return"><sup>66.</sup></a> <span class="noteBody">Wilhelm Busch (1832–1908) je bil nemški pesnik, slikar, ilustrator, avtor številnih šaljivih pesmi in podob oz. risanih zgodb. Med njimi je najbolj poznano delo <span style="font-style:italic" itemprop="hi">Max und Moritz</span>, v slovenščini <span style="font-style:italic" itemprop="hi">Cipek in Capek</span> (1929, prevod Sonja Sever) oz. <span style="font-style:italic" itemprop="hi">Picko in Packo</span> (1980, prevod Svetlana Makarovič) ali <span style="font-style:italic" itemprop="hi">Jošt in Jaka</span> (1991, prevod Ervin Fritz). V risani zgodbi nastopata pobalina, ki zganjata lumparije in vragolije. V eni od teh se lotita učitelja, ki mu v tobak za pipo nasujeta smodnik, ki povzroči eksplozijo, ko učitelj prižge pipo, nato pa je »črn kot zamorec«.</span></p></div><div class="note" id="ftn68"><p><a class="link_return" title="Pojdi nazaj k besedilu" href="#ftn68_return"><sup>67.</sup></a> <span class="noteBody">Tu je verjetno mišljeno prvo dejanje opere Umberta Giordana <span style="font-style:italic" itemprop="hi">André Cheniér</span>, prvič uprizorjene v milanski Skali marca 1896.Vsebina: Leta 1789 na večer pred izbruhom revolucije nekje na deželi na gradiču grofice de Codgny. Na bleščečo večerno zabavo gostiteljica sprejema odlične in petične goste, med njimi tudi pesnike in glasbenike, med katerimi je tudi mladi poet André Chénier. Splošno razigrano razpoloženje družbe pa zmoti ravno on, ko izzvan z zasmehujočim vedenjem lepe in mlade grofičine hčerke Madeleine improvizira pesem, v kateri ostro opominja in graja življenje visoke družbe, ki pozablja na bedo preprostega ljudstva, na dobroto in na srce. Ogorčenje in preplah dosežeta vrhunec, ko grofičin komorni sluga Gérard na čelu lačne množice vdre v grad in nasilno prekine plesno zabavo. Razburjena grofica ukaže raztrgance odgnati, gostje pa s strahom in v slutnji novih dogodkov nadaljujejo s starim francoskim plesom gavoto.</span></p></div><div class="note" id="ftn69"><p><a class="link_return" title="Pojdi nazaj k besedilu" href="#ftn69_return"><sup>68.</sup></a> <span class="noteBody"><span style="font-style:italic" itemprop="hi">Nograd</span> = starinsko za vinograd.</span></p></div><div class="note" id="ftn70"><p><a class="link_return" title="Pojdi nazaj k besedilu" href="#ftn70_return"><sup>69.</sup></a> <span class="noteBody"><span style="font-style:italic" itemprop="hi">Capitis deminutio</span> = zmanjšana sposobnost. Izraz se uporablja v rimskem pravu in se nanaša na popolno ali delno izgubo prejšnjega statusa in pravne sposobnosti osebe. Pride lahko do treh sprememb stanja ali stanja z različnimi posledicami. Največji, <span style="font-style:italic" itemprop="hi">capitis deminutio maxima</span>, vključuje izgubo svobode, državljanstva in družine (npr. postati suženj ali vojni ujetnik). <span style="font-style:italic" itemprop="hi">Capitis deminutio media</span> je izguba državljanstva in družine brez izgube osebne svobode. <span style="font-style:italic" itemprop="hi">Capitis deminutio minima</span> pa pomeni, da oseba preneha pripadati določeni družini, ne da bi pri tem izgubila svobodo ali državljanstvo.</span></p></div><div class="note" id="ftn71"><p><a class="link_return" title="Pojdi nazaj k besedilu" href="#ftn71_return"><sup>70.</sup></a> <span class="noteBody"><span style="font-style:italic" itemprop="hi">Sottocapo</span> = šefov namestnik.</span></p></div><div class="note" id="ftn72"><p><a class="link_return" title="Pojdi nazaj k besedilu" href="#ftn72_return"><sup>71.</sup></a> <span class="noteBody"><span style="font-style:italic" itemprop="hi">Grof Monte Cristo</span> je roman Alexandra Dumasa iz leta 1844. V njem se avtor delno zgleduje po resničnih dogodkih, izposojenih iz biografije Pierra Picauda. Ta roman je skupaj s <span style="font-style:italic" itemprop="hi">Tremi mušketirji</span> eno od dveh najbolj znanih Dumasovih del.</span></p></div><div class="note" id="ftn73"><p><a class="link_return" title="Pojdi nazaj k besedilu" href="#ftn73_return"><sup>72.</sup></a> <span class="noteBody">Karl Friedrich May (1842–1912) je bil nemški pisatelj. Pisal je namišljene zgodbe zlasti o dogajanju na Divjem zahodu (v ZDA), v katerih nastopa sam kot Old Shatterhand v sodelovanju s »krvnim bratom«, poglavarjem Apačev Winnetoujem. Pisal je tudi o dogajanju na Bližnjem vzhodu, v Egiptu, pa tudi drugod po svetu. Nekaj zgodb je umestil tudi na Balkan, v Otomansko cesarstvo (<span style="font-style:italic" itemprop="hi">Po deželi Škipetarjev</span>).</span></p></div><div class="note" id="ftn74"><p><a class="link_return" title="Pojdi nazaj k besedilu" href="#ftn74_return"><sup>73.</sup></a> <span class="noteBody"><span style="font-style:italic" itemprop="hi">Silenzio</span> = zapoved tišine.</span></p></div><div class="note" id="ftn75"><p><a class="link_return" title="Pojdi nazaj k besedilu" href="#ftn75_return"><sup>74.</sup></a> <span class="noteBody">Rinaldo Rinaldini je literarni lik, roparski kapitan, iz istoimenskega romana Christiana Augusta Vulpiusa (1762–1827), nemškega romanopisca in dramatika (bil je brat Goethejeve žene Christiane). Roman v treh zvezkih velja za najuspešnejši nemški roparski roman 19. stoletja. Izšel je leta 1799 in do danes doživel številne nove izdaje.</span></p></div><div class="note" id="ftn76"><p><a class="link_return" title="Pojdi nazaj k besedilu" href="#ftn76_return"><sup>75.</sup></a> <span class="noteBody"><span style="font-style:italic" itemprop="hi">Wie weit unten in der Turkei die Volker aufeinander schlagen.</span> = Kako se daleč tam spodaj v Turčiji ljudje bojujejo med seboj.</span></p></div><div class="note" id="ftn77"><p><a class="link_return" title="Pojdi nazaj k besedilu" href="#ftn77_return"><sup>76.</sup></a> <span class="noteBody"><span style="font-style:italic" itemprop="hi">Spese</span> = nakup.</span></p></div><div class="note" id="ftn78"><p><a class="link_return" title="Pojdi nazaj k besedilu" href="#ftn78_return"><sup>77.</sup></a> <span class="noteBody"><span style="font-style:italic" itemprop="hi">Forum romanum</span>, Rimski forum, je pravokotni trg (forum) v središču antičnega Rima, obdan z več pomembnimi vladnimi stavbami. Stoletja je bil središče vsakdanjega življenja, prizorišče procesij in volitev, prostor za javne govore, kazenska sojenja in gladiatorske tekme ter jedro komercialnih poslov.</span></p></div><div class="note" id="ftn79"><p><a class="link_return" title="Pojdi nazaj k besedilu" href="#ftn79_return"><sup>78.</sup></a> <span class="noteBody">Najbrž je mislil na nemško založbo Langenscheidt (ustanovljeno leta 856), specializirano za jezikovne priročnike; poleg enojezičnih slovarjev izdaja tudi dvojezične in potovalne besednjake.</span></p></div><div class="note" id="ftn80"><p><a class="link_return" title="Pojdi nazaj k besedilu" href="#ftn80_return"><sup>79.</sup></a> <span class="noteBody"><span style="font-style:italic" itemprop="hi">Schnellkurs</span> = hitri, kratki tečaj.</span></p></div><div class="note" id="ftn81"><p><a class="link_return" title="Pojdi nazaj k besedilu" href="#ftn81_return"><sup>80.</sup></a> <span class="noteBody"><span style="font-style:italic" itemprop="hi">Diem non predidi</span> = nisem izgubil dneva.</span></p></div><div class="note" id="ftn82"><p><a class="link_return" title="Pojdi nazaj k besedilu" href="#ftn82_return"><sup>81.</sup></a> <span class="noteBody">Tu je sicer v nadaljevanju del lista izrezan, se pa vidi, da je bilo besedilo že prej prečrtano z rdečo, tako da dejansko nič ne manjka. Vsebinsko rekonstruirano pa je nadaljevanje, kjer manjkajo samo kratki deli.</span></p></div><div class="note" id="ftn83"><p><a class="link_return" title="Pojdi nazaj k besedilu" href="#ftn83_return"><sup>82.</sup></a> <span class="noteBody"><span style="font-style:italic" itemprop="hi">Incupazione</span> = temnenje. Avtor verjetno misli incolpazione = krivda, torej »pod hudo obtožbo«.</span></p></div><div class="note" id="ftn84"><p><a class="link_return" title="Pojdi nazaj k besedilu" href="#ftn84_return"><sup>83.</sup></a> <span class="noteBody">Sicherheitsdienst des Reichsführers SS, krajše SD, je bila obveščevalna služba nacistične stranke (NSDAP) in SS. Osnovana je bila leta 1931 in je postala učinkovit aparat nacistične stranke, katere namen je bil odstranitev t. i. notranjih sovražnikov že pred prevzemom nacistične oblasti. Od leta 1933 do 1939 je bil SD eden od vitalnih delov SS, kasneje pa je prišel pod jurisdikcijo Glavnega urada varnosti rajha (RSHA).</span></p></div><div class="note" id="ftn85"><p><a class="link_return" title="Pojdi nazaj k besedilu" href="#ftn85_return"><sup>84.</sup></a> <span class="noteBody">Ta del je strgan in ga je Rosina obnovil (vložen rokopisni listič) po vojni, zato tudi govori o ogledu karakteristike po vojni.</span></p></div><div class="note" id="ftn86"><p><a class="link_return" title="Pojdi nazaj k besedilu" href="#ftn86_return"><sup>85.</sup></a> <span class="noteBody">Juš Kozak (1892–1964) je bil slovenski pisatelj, kritik in urednik (<span style="font-style:italic" itemprop="hi">Ljubljanski zvon</span>, 1935–1941). Študiral je zgodovino in geografijo in bil gimnazijski profesor. Pred prvo svetovno vojno je bil aktiven v protiavstrijskem gibanju Preporod, med vojnama pa je objavljal v periodiki liberalnega in levičarskega političnega tabora. Med drugo svetovno vojno ga je italijanski okupator zaprl, interniral in konfiniral. O svojih izkušnjah iz italijanskih zaporov, taborišč in konfinacije je napisal spominsko pripoved/roman <span style="font-style:italic" itemprop="hi">Lesena žlica</span>.</span></p></div><div class="note" id="ftn87"><p><a class="link_return" title="Pojdi nazaj k besedilu" href="#ftn87_return"><sup>86.</sup></a> <span class="noteBody">Marčeve ide so 15. v mesecu marcu. Na ta dan leta 44. pr. n. št. je kakšnih šestdeset zarotnikov, ki jih je vodil Mark Junij Brut, v senatu do smrti zabodlo Gaja Julija Cezarja.</span></p></div><div class="note" id="ftn88"><p><a class="link_return" title="Pojdi nazaj k besedilu" href="#ftn88_return"><sup>87.</sup></a> <span class="noteBody">Albrecht Wenzel Eusebius von Wallenstein ali češko Albrecht Václav Eusebius z Valdštejna (1583–1634) je bil češki vojskovodja in politik. V tridesetletni vojni se je bojeval za katoličane in za cesarja. V dveh obdobjih (1625–1630 in 1632–1634) je bil glavni poveljnik cesarske vojske, s katero je dosegel vrsto pomembnih zmag. Za zasluge in sposobnosti ga je cesar nagradil z vrsto ozemelj. Zaradi njegovega vse večjega vpliva so mu postali sovražni volilni knezi, dunajski in bavarski dvor ter nazadnje tudi cesar Ferdinand II., ki ga je odstavil. Tajno sodišče ga je obsodilo veleizdaje, skupina cesarju vdanih oficirjev pa ga je med prenočevanjem ubila. Wallensteinova izjemna osebnost je burila domišljijo mnogih zgodovinarjev in pisateljev. O njem je napisanih veliko besedil, ki poleg zgodovinskih dejstev vsebujejo tudi marsikaj domišljijsko dodanega, literarnega. Friedrich Schiller je leta 1799 denimo napisal dramsko trilogijo <span style="font-style:italic" itemprop="hi">Wallenstein</span> (<span style="font-style:italic" itemprop="hi">Die Wallenstein-Trilogie</span>).</span></p></div><div class="note" id="ftn89"><p><a class="link_return" title="Pojdi nazaj k besedilu" href="#ftn89_return"><sup>88.</sup></a> <span class="noteBody"><span style="font-style:italic" itemprop="hi">Campi chiusi</span> = zaprta taborišča.</span></p></div><div class="note" id="ftn90"><p><a class="link_return" title="Pojdi nazaj k besedilu" href="#ftn90_return"><sup>89.</sup></a> <span class="noteBody"><span style="font-style:italic" itemprop="hi">A tout prix</span> = za vsako ceno.</span></p></div><div class="note" id="ftn91"><p><a class="link_return" title="Pojdi nazaj k besedilu" href="#ftn91_return"><sup>90.</sup></a> <span class="noteBody">V nadaljevanju je del lista potrgan, a je Rosina ta del besedila nato prečrtal.</span></p></div><div class="note" id="ftn92"><p><a class="link_return" title="Pojdi nazaj k besedilu" href="#ftn92_return"><sup>91.</sup></a> <span class="noteBody">Ludwig Schiviz von Schivizhoffen (v poznejših letih Ludovik Šivic, 1859–1939) je bil pravnik in genealog. V pokoju se je ukvarjal z genealogijo plemstva na Kranjskem, Goriškem in v Gradcu. Izdal je <span style="font-style:italic" itemprop="hi">Der Adel in den Matriken der Grafschaft Görz und Gradisca</span> (Görz, 1904); <span style="font-style:italic" itemprop="hi">Der Adel in den Matriken des Herzogtums Krain</span> (Görz, 1905); <span style="font-style:italic" itemprop="hi">Der Adel in den Matriken der Stadt Graz</span> (Graz, 1909). Cankarjeva črtica »Anastasius von Schiwitz« (<span style="font-style:italic" itemprop="hi">Krpanova kobila</span>, 1907) vsekakor ni naperjena proti njemu niti proti njegovim genealogijam (izšle so malo prej). Po asociaciji je pozneje prišlo do zamenjave Anastazija (Cankar) z rodbino von Schivizhoffen, kar je pojasnil sam Šivic.</span></p></div><div class="note" id="ftn93"><p><a class="link_return" title="Pojdi nazaj k besedilu" href="#ftn93_return"><sup>92.</sup></a> <span class="noteBody">V nadaljevanju je del lista potrgan. Rosina ga je pri pregledu prečrtal.</span></p></div><div class="note" id="ftn94"><p><a class="link_return" title="Pojdi nazaj k besedilu" href="#ftn94_return"><sup>93.</sup></a> <span class="noteBody">Otto Weininger (1880–1903) je bil avstrijski filozof. Doživel je posmrtno slavo, saj je pri triindvajsetih letih storil samomor. Njegova knjiga <span style="font-style:italic" itemprop="hi">Spol in značaj</span> je dvignila veliko prahu, saj v njej razmišlja in govori o ženskah. V različnih obdobjih so to delo tolmačili, kot je ustrezalo duhu in razmeram časa: v njej so videli seksizem, podlago za antisemitizem, iz tega dela se je napajala homofobija. Vsekakor gre za filozofsko delo genija, ki je v rosni mladosti napisal nekaj, kar je še danes tako kontradiktorno, da ne more biti prezrto.</span></p></div><div class="note" id="ftn95"><p><a class="link_return" title="Pojdi nazaj k besedilu" href="#ftn95_return"><sup>94.</sup></a> <span class="noteBody">Antonio Allegri da Correggio (1489–1534) je bil slikar parmske šole italijanske visoke renesanse, avtor nekaterih najbolj živahnih in čutnih del 16. stoletja. Uporabljal je dinamične kompozicije, iluzionistično perspektivo in dramatičnost. </span></p></div><div class="note" id="ftn96"><p><a class="link_return" title="Pojdi nazaj k besedilu" href="#ftn96_return"><sup>95.</sup></a> <span class="noteBody">Del v poševnem tisku je avtor pri pregledu prečrtal.</span></p></div><div class="note" id="ftn97"><p><a class="link_return" title="Pojdi nazaj k besedilu" href="#ftn97_return"><sup>96.</sup></a> <span class="noteBody">France Prešeren<span style="font-style:italic" itemprop="hi">, </span>Sveti Senàn<span style="font-style:italic" itemprop="hi">, </span>v: <span style="font-style:italic" itemprop="hi">Prešernove poezije</span>, ur. Anton Aškerc (Ljubljana, 1902).</span></p></div><div class="note" id="ftn98"><p><a class="link_return" title="Pojdi nazaj k besedilu" href="#ftn98_return"><sup>97.</sup></a> <span class="noteBody">George Noel Gordon Byron, šesti baron Byron Rochdaleski, lord Byron (1788–1824) je bil najvidnejša osebnost angleške romantike; kot pesnik se je proslavil z deloma <span style="font-style:italic" itemprop="hi">Romanje grofiča Harolda</span> in <span style="font-style:italic" itemprop="hi">Don Juan</span> (nedokončano). Njegova življenjska pot je bila polna ljubezenskih avantur z ženskami in moškimi, ločitev, ekstravagantnih popotovanj, zadolženosti in obtožb incesta. Zadnje potovanje ga je peljalo v Grčijo, kjer se je v vojni za neodvisnost boril proti Turkom na grški strani. Umrl je za vročico.</span></p></div><div class="note" id="ftn99"><p><a class="link_return" title="Pojdi nazaj k besedilu" href="#ftn99_return"><sup>98.</sup></a> <span class="noteBody">Prometej je v grški mitologiji eden od titanov. Bil je stvaritelj človeškega rodu, človeka je ustvaril iz gline, dušo pa mu je vdahnila Atena. A ti ljudje niso častili bogov, zato jim je Zevs za kazen odvzel svetlobo in toploto. Prometej je nato z Olimpa ukradel ogenj in ga v votlem trsu prinesel ljudem. To je Zevsa zelo ujezilo, zato je nad ljudi poslal tegobe in nadloge, ki jih večno preganjajo, Prometeja pa priklenil na skalo v Kavkazu in nadenj poslal orla, ki mu je vsak dan kljuval jetra, ki so mu čez noč spet zrasla. Prometeja je več stoletij kasneje osvobodil Heraklej, ki je splezal na goro, ubil orla in razbil okove, s katerimi je bil Prometej priklenjen na skalo, ta pa je moral v znak podrejenosti Zevsu večno nositi prstan s kamnom iz kavkaške skale. Poleg ognja je Prometej ljudem prinesel še abecedo, številke, umetnost in mnogo drugih stvari, ki so bile do takrat le v lasti bogov z Olimpa. Zaradi plemenite nesebičnosti in neustrašnosti pri kljubovanju božji nadoblasti je postal literarni lik, poln simbolike. </span></p></div><div class="note" id="ftn100"><p><a class="link_return" title="Pojdi nazaj k besedilu" href="#ftn100_return"><sup>99.</sup></a> <span class="noteBody">Sile osi so neformalno poimenovanje vojaške zveze držav, ki so se v drugi svetovni vojni borile proti zaveznikom. Zveza je temeljila na t. i. osi Rim-Berlin, sklenjeni med Nemčijo in Italijo oktobra 1936, ki sta jo poleti 1939 utrdili s t. i. železnim paktom, in na leta 1937 sklenjenem t. i. protikominternskem paktu z Japonsko, ki je bil obnovljen konec septembra 1940 s trojnim paktom. Države osi so bile Nemčija – tretji rajh, Kraljevina Italija in Japonsko cesarstvo ter države, ki so se mu pridružile ob koncu leta 1940 in spomladi 1941: Madžarska, Romunija, Bolgarija in Kraljevina Jugoslavija. Članica osi – trojnega pakta je postala tudi Neodvisna država Hrvaška, po napadu Nemčije na Sovjetsko zvezo pa tudi Finska. </span></p></div><div class="note" id="ftn101"><p><a class="link_return" title="Pojdi nazaj k besedilu" href="#ftn101_return"><sup>100.</sup></a> <span class="noteBody">To je sopomenka za povzpetništvo, obnašanje, ki je bilo značilno za zagrebško patricijsko družino Glembay, o kateri je hrvaški književnik Miroslav Krleža leta 1929 napisal dramo v treh dejanjih <span style="font-style:italic" itemprop="hi">Gospoda Glembajevi</span>. Glembajevski ciklus vključuje še drami <span style="font-style:italic" itemprop="hi">V agoniji</span> in <span style="font-style:italic" itemprop="hi">Leda</span>. Igra se dogaja v Zagrebu, ki je bil takrat del Avstro-Ogrske, na domu Ignjata Glembaya poleti 1913 v noči praznika ob obletnici Družbe Glembay.</span></p></div><div class="note" id="ftn102"><p><a class="link_return" title="Pojdi nazaj k besedilu" href="#ftn102_return"><sup>101.</sup></a> <span class="noteBody">Mišljeno je gibanje oz. katoliška organizacija srednješolske in študentske mladine Mladci Kristusa kralja, ki je bila del Katoliške akcije. Pod vodstvom profesorja Ernesta Tomca (1885–1942, umrl je naravne smrti) je bila oblikovana leta 1932, zato so se poimenovali tudi Tomčevi mladci. Izdajali so glasilo <span style="font-style:italic" itemprop="hi">Mi mladi borci</span>. Tomc, ena osrednjih osebnosti slovenskega katoliškega gibanja med svetovnima vojnama, je pripadal katoliški desnici in bil oster nasprotnik marksizma in komunizma.</span></p></div><div class="note" id="ftn103"><p><a class="link_return" title="Pojdi nazaj k besedilu" href="#ftn103_return"><sup>102.</sup></a> <span class="noteBody">Verjetno je mišljen razpad.</span></p></div><div class="note" id="ftn104"><p><a class="link_return" title="Pojdi nazaj k besedilu" href="#ftn104_return"><sup>103.</sup></a> <span class="noteBody">Nagajka, korobač, kratek debel bič z okroglim prerezom iz prepletenih trakov usnja. Lahko je imel tudi kovinsko konico. Uporabljali so ga zlasti Kozaki za vzgojo konj, pa tudi za telesno kaznovanje ali za razganjanje demonstracij.</span></p></div><div class="note" id="ftn105"><p><a class="link_return" title="Pojdi nazaj k besedilu" href="#ftn105_return"><sup>104.</sup></a> <span class="noteBody">Sopomenka za sobivanje; najbrž je s toggenburškim načinom mislil na sobivanje katolicizma in protestantizma v švicarskem mestu Toggenburg v 16. stoletju, ko so v mestu in regiji sobivali protestanti in katoliki. Del prebivalcev Toggenburga je namreč sledil švicarski reformaciji, ki jo je vodil Ulrich Zwingli; dolina se je leta 1530 razglasila za neodvisno, vendar se je bila leta 1538 prisiljena ponovno podrediti opatu St. Galla. Leta 1712 je bila v Toggenburgu vojna, v kateri je bilo vzpostavljeno ravnovesje moči med katoliškimi in protestantskimi kantoni, kar je imelo za posledico oblikovanje Švice kot zvezne države, t. i. švicarske konfederacije. </span></p></div><div class="note" id="ftn106"><p><a class="link_return" title="Pojdi nazaj k besedilu" href="#ftn106_return"><sup>105.</sup></a> <span class="noteBody">Fejak = brezskrben, vesel človek, veseljak.</span></p></div><div class="note" id="ftn107"><p><a class="link_return" title="Pojdi nazaj k besedilu" href="#ftn107_return"><sup>106.</sup></a> <span class="noteBody"><span style="font-style:italic" itemprop="hi">Finito, non si può</span> = končano, ni mogoče več.</span></p></div><div class="note" id="ftn108"><p><a class="link_return" title="Pojdi nazaj k besedilu" href="#ftn108_return"><sup>107.</sup></a> <span class="noteBody">Vladimir Levstik (1886–1957), književnik pripovednik, časnikar (<span style="font-style:italic" itemprop="hi">Jutro</span>), prevajalec iz ruščine, angleščine, francoščine; med prvo svetovno vojno je bil v konfinaciji.</span></p></div><div class="note" id="ftn109"><p><a class="link_return" title="Pojdi nazaj k besedilu" href="#ftn109_return"><sup>108.</sup></a> <span class="noteBody">André Maurois, psevdonim Émila Salomona Wilhelma Herzoga (1885–1967), je bil francoski romanopisec, pripovednik in zgodovinar. Leta 1938 je bil izvoljen v Académie française (Francosko akademijo).</span></p></div><div class="note" id="ftn110"><p><a class="link_return" title="Pojdi nazaj k besedilu" href="#ftn110_return"><sup>109.</sup></a> <span class="noteBody">Sanskiloti (iz francoščine Sans-culottes – brez kratkih hlač) je bila oznaka za pripadnike pariškega meščanstva iz nižjih slojev, ki so v francoski revoluciji zastopali radikalno smer. Izraz je mišljen slabšalno, ker so nosili dolge hlače namesto kratkih hlač do kolen in svilenih dokolenk, kar je bila običajna oprava aristokratov in višjih slojev. Sanskilot je tudi sopomenka za revolucionarja, za nasprotnika aristokracije.</span></p></div><div class="note" id="ftn111"><p><a class="link_return" title="Pojdi nazaj k besedilu" href="#ftn111_return"><sup>110.</sup></a> <span class="noteBody">Stavek v poševnem tisku je avtor pri pregledu izbrisal.</span></p></div><div class="note" id="ftn112"><p><a class="link_return" title="Pojdi nazaj k besedilu" href="#ftn112_return"><sup>111.</sup></a> <span class="noteBody">Percy Bysshe Shelley (1792–1822) je bil eden najpomembnejših angleških romantičnih pesnikov. Najbolj je znan po svojih klasičnih pesmih.</span></p></div><div class="note" id="ftn113"><p><a class="link_return" title="Pojdi nazaj k besedilu" href="#ftn113_return"><sup>112.</sup></a> <span class="noteBody"><span style="font-style:italic" itemprop="hi">Slovenski poročevalec</span> je bil med drugo svetovno vojno osrednje glasilo slovenskega narodnoosvobodilnega gibanja. Prva številka je bila natisnjena maja 1941 v t. i. ciklostilni tehniki. Izhajal je kot »informativni vestnik Osvobodilne fronte« in imel obveščevalno/osveščevalno, zlasti pa propagandno vlogo. Tega se je okupator zavedal, zato je vsakomur, pri kateremu so našli izvod <span style="font-style:italic" itemprop="hi">Slovenskega poročevalca</span>, grozila smrtna kazen z ustrelitvijo.</span></p></div><div class="note" id="ftn114"><p><a class="link_return" title="Pojdi nazaj k besedilu" href="#ftn114_return"><sup>113.</sup></a> <span class="noteBody"><span style="font-style:italic" itemprop="hi">Machbeth</span> je ena najbolj znanih in največkrat citiranih tragedij Williama Shakespeara (1654–1616). Dramatizira katastrofalne fizične in psihične posledice iskanja moči za lastne osebne interese, rezultat takšnega ravnanja pa je neizprosen vrtinec napak in grozot.</span></p></div><div class="note" id="ftn115"><p><a class="link_return" title="Pojdi nazaj k besedilu" href="#ftn115_return"><sup>114.</sup></a> <span class="noteBody">Jovan Stanisavljević, znan kot Čaruga (1897–1925), je bil razbojnik, ki je po prvi svetovni vojni kradel na območju Slavonije in v Liki. O njem so krožile govorice, podobne legendi o Robinu Hoodu, da je kradel bogatim in dajal revnim. Leta 1924 so ga ujeli in februarja 1925 obesili v Osijeku.</span></p></div><div class="note" id="ftn116"><p><a class="link_return" title="Pojdi nazaj k besedilu" href="#ftn116_return"><sup>115.</sup></a> <span class="noteBody">Heinrich Heine (1797–1856) je bil nemški pesnik in literat, rojen kot Harry Heine (judovskega porekla). Leta 1825 se je protestantsko krstil in prevzel ime Christian Johann Heinrich, da bi s tem povečal svoje zaposlitvene možnosti kot pravnik. Svoj prestop v krščanstvo je kasneje večkrat obžaloval, saj mu ni prinesel pričakovanega. Isto leto je promoviral v doktorja prava. Heine je bil eden najpomembnejših nemških pesnikov in novinarjev 19. stoletja; velja za zadnjega pesnika romantike in za kritično politično angažiranega novinarja, esejista, satirika in polemika. Zaradi svojega judovskega izvora in političnega prepričanja, ki ga je izpovedoval v svojih delih, je bil pogosto tarča napadov in se je zato leta 1831 odločil za politično pregnanstvo. Po izbruhu francoske julijske revolucije v Parizu je zapustil Nemčijo, kjer je zaradi svojih političnih pogledov imel težave, kar je veljalo zlasti za Prusijo. Leta 1833 so bila njegova dela tam prepovedana, leta 1835 – po sklepu frankfurtskega zveznega parlamenta – pa v vseh državah članicah Nemške zveze. V Parizu je začel svoje drugo življenjsko in ustvarjalno obdobje. V svojem »begunskem« pariškem obdobju je imel stike z zastopniki saintsimonizma, ene prvih socialističnih smeri. Imel je tudi prijateljske stike s Karlom Marxom in Friedrichom Engelsom, a ga ideja komunizma ni pritegnila, čeprav je prepoznaval stisko nastajajočega delavskega razreda. Heinejevo življenje je bilo v bistvu življenje izobčenca.</span></p></div></div><div class="row"><div class="small-6 columns text-center"><p><a class="button" href="ch03.html" title="Prejšnji: III. Pasivna hrabrost">&lt;&lt;</a></p></div><div class="small-6 columns text-center"><p><a class="button" href="ch05.html" title="Naslednji: V. Hrana, higiena in drugo">&gt;&gt;</a></p></div></div></section></div><script type="text/javascript">
         $(function () {
         var viewer = ImageViewer();
         $('.imageviewer').click(function () {
         var imgSrc = this.src,
         highResolutionImage = $(this).data('high-res-src');
         viewer.show(imgSrc, highResolutionImage);
         });
         });</script><script src="https://www2.sistory.si/publikacije/themes/foundation/6/js/vendor/what-input.js"></script><script src="https://www2.sistory.si/publikacije/themes/foundation/6/js/vendor/foundation.min.js"></script><script src="https://www2.sistory.si/publikacije/themes/foundation/6/js/app.js"></script><script src="https://www2.sistory.si/publikacije/themes/js/plugin/back-to-top/back-to-top.js"></script></body></html>