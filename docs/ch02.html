<!DOCTYPE html><html xmlns="http://www.w3.org/1999/xhtml" lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (2)--><title>II. Zunanji izgled</title><meta http-equiv="x-ua-compatible" content="ie=edge" /><meta name="viewport" content="width=device-width, initial-scale=1.0" /><meta name="description" content="Izza rešetk: spomini Igorja Rosine na zapor in internacijo&#xA;      (1942–1943)" /><meta name="keywords" content="internacija, druga svetovna vojna" /><meta name="author" content="Igor Rosina" /><meta name="generator" content="Text Encoding Initiative Consortium XSLT stylesheets" /><meta charset="utf-8" /><link href="https://www2.sistory.si/publikacije/themes/foundation/6/css/foundation.min.css" rel="stylesheet" type="text/css" /><link href="https://www2.sistory.si/publikacije/themes/css/foundation/6/sistory.css" rel="stylesheet" type="text/css" /><link href="https://cdnjs.cloudflare.com/ajax/libs/foundicons/3.0.0/foundation-icons.min.css" rel="stylesheet" type="text/css" /><link href="https://www2.sistory.si/publikacije/themes/plugin/TipueSearch/6.1/tipuesearch/css/normalize.css" rel="stylesheet" type="text/css" /><link href="https://www2.sistory.si/publikacije/themes/css/plugin/TipueSearch/6.1/my-tipuesearch.css" rel="stylesheet" type="text/css" /><link href="https://www2.sistory.si/publikacije/themes/plugin/ImageViewer/1.1.3/imageviewer.css" rel="stylesheet" type="text/css" /><link href="project.css" rel="stylesheet" type="text/css" /><script src="https://www2.sistory.si/publikacije/themes/foundation/6/js/vendor/jquery.js"></script><script src="https://www2.sistory.si/publikacije/themes/plugin/ImageViewer/1.1.3/imageviewer.js"></script></head><body id="TOP" itemscope="itemscope" itemtype="http://www.tei-c.org/ns/1.0/" itemprop="TEI"><script src="tipuesearch_content.js"></script><script src="https://www2.sistory.si/publikacije/themes/js/plugin/TipueSearch/6.1/tipuesearch_set-sl.js"></script><script src="https://www2.sistory.si/publikacije/themes/plugin/TipueSearch/6.1/tipuesearch/tipuesearch.min.js"></script><div class="column row"><header xmlns:html="http://www.w3.org/1999/xhtml"><div class="hide-for-large"><div id="header-bar"><div class="title-bar" data-responsive-toggle="publication-menu" data-hide-for="large"><button class="menu-icon" type="button" data-toggle=""></button><div class="title-bar-title">Meni</div><div class="title-bar-right"><a class="title-bar-title" href="https://www.sistory.si"><i class="fi-home" style="color:white;"></i></a></div><div id="publication-menu" class="hide-for-large"><ul class="vertical menu" data-drilldown="" data-options="backButton: &lt;li class=&#34;js-drilldown-back&#34;&gt;&lt;a tabindex=&#34;0&#34;&gt;Nazaj&lt;/a&gt;&lt;/li&gt;;"><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="vertical menu"><li><a href="ch01.html">I. Demokracija</a></li><li class="active"><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></div></div></div><div class="show-for-large"><nav class="title-bar"><div class="title-bar-left"><a class="title-bar-title" href="https://www.sistory.si"><i class="fi-home" style="color:white;"></i> <span>Domov</span></a></div><div class="title-bar-right"><ul class="dropdown menu" data-dropdown-menu=""><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="menu"><li><a href="ch01.html">I. Demokracija</a></li><li class="active"><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></nav></div><form action="sl-search.html"><div class="row collapse"><div class="small-10 large-11 columns"><input type="text" name="q" id="tipue_search_input" placeholder="Vaš iskalni niz" /></div><div class="small-2 large-1 columns"><img type="button" class="tipue_search_button" /></div></div></form></header><section><div class="row"><div class="medium-2 columns show-for-medium"><p><a class="button" href="ch01.html" title="Prejšnji: I. Demokracija">&lt;&lt;</a></p></div><div class="medium-8 small-12 columns"><h2 class="maintitle"><span class="head" itemprop="head" id="Rosina-head-8">II. Zunanji izgled</span></h2></div><div class="medium-2 columns show-for-medium text-right"><p><a class="button" href="ch03.html" title="Naslednji: III. Pasivna hrabrost">&gt;&gt;</a></p></div></div><div class="row hide-for-medium"><div class="small-6 columns text-center"><p><a class="button" href="ch01.html" title="Prejšnji: I. Demokracija">&lt;&lt;</a></p></div><div class="small-6 columns text-center"><p><a class="button" href="ch03.html" title="Naslednji: III. Pasivna hrabrost">&gt;&gt;</a></p></div></div><div class="chapter" id="ch02"><p style="text-align:justify" id="Rosina-p-41">Že prej sem parkrat obiskal jetnišnice. Ampak to je vse nekaj drugega. Če prideš od zunaj, večinoma hodiš le po hodnikih in stopnicah. Kakor le mimogrede pogledaš v celice. Hodniki pa so tihi, mirni in mrki, le kak stražnik se s šopom ključev sprehaja ali postava po njih in kak jetnik, ki prenaša kiblo. Sicer je vse tiho in le šetajoči koraki se slišijo po kamenitem hodniku. Vtis imaš, kakor da je tu vedno pust popoldan one »tužne nedelje«, ko gledaš na izumrlo življenje zapuščene, zdolgočasene ulice. Edino kako kuharico zagledaš, ki jo maha od večernic proti domu, ali delavca iz predmestja, ki zavija z dekletom v popoldanski kino.</p><p style="text-align:justify" id="Rosina-p-42">Kdo bi si mislil, da je za temi vrati, ki se tako uniformirano, enakomerno vrste na obeh straneh hodnika, toliko življenja, toliko usod, toliko upanja in trepeta, križajočih se interesov in debat – skratka cel svet zase. Tempo življenja »iz mrtvega doma«. Toda v normalnih prilikah seveda ni tak direndaj kakor sedaj, ko nas je po štirideset v sobah, sicer določenih za osem ali dvanajst. Zdaj so posamezne večje celice, tam, kjer so po tri zamrežena okna, prav podobne ciganskim taboriščem. Na stenah so že od prej pritrjene lesene omarice. Predali so polno natlačeni: lončki z marmelado, zobne ščetke in kak kozarec, krtača za obleko, ogledalce in glavnik, škatla s prepečencem in kak kos špeha – sploh najbolj nemogoč potpuri vseh mogočih drobnarij. Na police pa so še položeni lažji kovčki. Motvoz je napeljan od ene omarice do druge in tam vise brisače in se dolgočasijo pižame in nogavice. Z najvišjega okenskega droga navzdol pa se sušijo srajce in te gledajo turobno kakor obešen jaki. Plašči, suknje in nahrbtniki visijo na žebljih ob stenah in vsa ta navlaka oblačil, perila, jestvin in kovčkov ti še bolj potemni sobo.</p><p style="text-align:justify" id="Rosina-p-43">V sredi sobe je dolga in široka miza in klopi ob njej so vedno polno zasedene. Tam pišejo domov, čitajo kako knjigo iz kaznilniške knjižnice, jedo in kvartajo. Predvsem kvartajo, kar pri nas v Ljubljani ni bilo prepovedano. Ampak štirideset ljudi v takem prostoru, podobnem srednje veliki šolski sobi na deželi, se komaj izogiba eden drugemu. Zato je bil sprejet sklep sobnega starešinstva, da se imajo zjutraj takoj po čaju zložiti vse slamnjače ob stene in ena vrh druge, da se ne odvzema prostor. Pravilno zložene so tvorile prav lepe zofe, one starejšega tipa z naslonjali in širokimi sedeži, ki jih še srečaš v posebni sobi naših podeželskih gostiln in imajo tako pomirjujoč izgled udobne solidnosti.</p><p style="text-align:justify" id="Rosina-p-44">Toda prej, pred to veliko izenačujočo reformo, je bilo prijetneje. Zame že celo, ki sem bil navajen študirati leže, in še za druge, če so hoteli zakinkati malo po menaži. Prej smo zapor »odležavali«, kakor imajo ta izraz Srbi, sedaj smo ga v pravem pomenu besede »odsedevali«, kakor pravi naše izrazoslovje.</p><p style="text-align:justify" id="Rosina-p-45">Najbolj neprijeten pri teh slamnjačah in slamnjaški politiki pa je nedvomno prah. Kako obupno se je vendar kadilo od samega prahu, ko smo zjutraj zlagali ob stene in zvečer zopet razprostirali za ležišča te slamnjače. Kajti slamnjača se nekako menda ne da iztepati, slama v njej bi se samo še bolj zdrobila in prašilo bi se samo še bolj. Tako se pač samo z metlo pomete prah z nje in služi naprej <span style="font-style:italic" itemprop="hi">ad infinitum</span>.<span id="ftn15_return"><a class="notelink" title="Ad infinitum = neskončno, do neskončnosti." href="#ftn15"><sup>14</sup></a></span> Neprijetno je, da nimaš kam pobegniti, če se tako ogabno kadi v sobi pri tem pometanju, ko so pa vrata zaprta. Skušal sem, če je le bilo mogoče, pobegniti na okno, kjer sem se držal za mreže in molel nos na prosto. Posebno pozimi je tako zapraševanje skrajno neprijetno.</p><p style="text-align:justify" id="Rosina-p-46">V Italiji so po mojem mnenju bolje uredili to vprašanje. Tam smo imeli postelje; seveda radi prevelikega navala tudi ne vsi, pač pa velika večina. In postelje v jetnišnicah so tam bolj praktično prirejene, da ne jemljejo toliko prostora preko dneva. Železno ogrodje teh postelj ima namreč to posebnost, da se da komodno zložiti tako, da se da iz slamnjače, ki se vloži, in odej, ki se položijo preko, pripraviti prav komoden sedež za preko dneva. In v sredini je še pritrjena lesena pručka, ki služi potem pri zloženem stanju kot podnožnik. Seveda so ti »fotelji« precej visoki, in če smo sedeli na njih, tako lepo postrojenih po vrsti eden poleg drugega preko dneva, se ti je zdelo, kakor da gre za visoki beneški senat, svečano razvrščen na svojih ponosnih sedežih, ko ima pomembno sejo. – Pa smo bili le »detenuti stranieri«,<span id="ftn16_return"><a class="notelink" title="Detenuti stranieri = tuji zaporniki." href="#ftn16"><sup>15</sup></a></span> kakor je pisalo nad našimi vrati; »Slavi«<span id="ftn17_return"><a class="notelink" title="Slavi = Slovani." href="#ftn17"><sup>16</sup></a></span> s splošnim imenom.</p><p style="text-align:justify" id="Rosina-p-47">Pač pa so stranišča pri nas odločno urejena bolje kot ona v stari padovski jetnišnici – no, ta zgradba (par stoletij star minoritski samostan, prirejen pozneje za zapore) je bila sploh stvar zase in naši tovariši so se zmogli kar prve pol ure že dodobra prepričati o napredku ali nenapredku naše tolikokrat po nepotrebnem obgrizovane uprave. V Padovi in menda sploh v vseh italijanskih jetnišnicah – razen v par najmodernejših, kjer je baje angleški klozet – namreč sploh ni oddeljenih prostorov za stranišča. V enem kotu sobe je malo dvignjen cementen podstavek po ploskvi morda treh kvadratnih metrov in ta je obdan s cementno pregrado, visoko po priliki nekaj čez višino metra. Tudi vrata so k temu prostoru, z apnom popleskana vrata iz grobih desk, kakor jih najdeš pri nas za teličke v kakem kmečkem hlevu. Na sredini tako oddeljenega prostora pa je stal sodček. Ta sodček, ki nam je služil za našo kiblo, je bil spodaj širši in se je zoževal proti vrhu tako, da se mi je zdel povsem podoben onim sodčkom, ki jih vidiš tolikokrat na holandskih slikah v kmečkih hišah, kjer tolčejo sirovo maslo. Če si sedel na tem sodčku z dvignjeno glavo, si mirno lahko debatiral naprej s celo sobo. Glava je molela prek ograde. No, in pri naši slovenski težnji za »debato« in za uveljavljenje v njej, ki je v zaporu vsled pomanjkanja druge pametnejše zaposlitve podeseterjena, je tudi tak način poseganja v tok dogodkov tega sveta bil kaj pogost. In je prav čudno, kako hitro se človek navadi tako »forum publico«<span id="ftn18_return"><a class="notelink" title="Forum publicum = javni forum, v javnosti." href="#ftn18"><sup>17</sup></a></span> spuščati hlače brez najmanjšega ženiranja. Menda je vendarle res, da je vse to naše prikrivanje takih stvari le predsodek »utrujene civilizacije« in je v času vsesplošnih reform in prevrednotenja vseh vrednosti tudi tu potrebno energično prenehati z vsakih preostankom meščanske kulture in sramežljivosti.</p><p style="text-align:justify" id="Rosina-p-48">V Ljubljani, kakor rečeno, je pa bilo topogledno bolje kakor v tako skoz in skoz katoliški Italiji. Pri nas v Ljubljani si šel v stranišče tako nekako kakor v telefonsko celico na pošti ali pred palačo Ljubljanske kreditne banke v Ljubljani. Najvažnejši mobiliar teh telefonskih celic – namreč kible – so se odnašale in prinašale od zunaj, s hodnika. Od tam so ta posel čiščenja dnevno opravljali kriminalci – v Italiji smo takim pravili scopini,<span id="ftn19_return"><a class="notelink" title="Scopini = pometači. Rosina v nadaljevanju večkrat uporablja tudi poslovenjeni izraz skopini, skopino." href="#ftn19"><sup>18</sup></a></span> pa imajo tudi pri nas gotovo svoje posebno ime –, in sicer zjutraj od osme do desete ure. Sicer je zadostno in praktično skoraj neomejeno število delovnih moči na razpolago v taki jetnišnici. Toda zakaj se doslej še ni uvedlo odvodnih cevi, kakor jih danes ima že vsaka najnavadnejša mestna ali predmestna hiša, le ne razumem. Ker pa je vsaka stvar na svetu za nekaj dobra, je tudi ta tako staromodni način čiščenja imel nekaj dobrega na sebi. Na dno teh kibel, potem ko so jih izpraznili, so kriminalci – scopini – že davno prej, tedaj ko je še bila kontrola pošte znatno strožja in bolj nadzirana, pretihotapljali v sobo razne lističe z vestmi in sporočili.</p><p style="text-align:justify" id="Rosina-p-49">Skozi oni del straniščne stene, kjer so se menjavale kible, je bilo kljub zaklenjenim vratom tudi najlažje priti na hodnik. Tam je bila stena najtanjša in iz lesa. Nekajkrat sem videl sprehajati se po hodniku kriminalca, ki bi moral biti trdno za zapahi. Ako mu je njegov tovariš pri izpraznjevanju kible pustil ta vratca nezaprta, se je mirno lahko splazil na hodnik. In še sijajen alibi je imel.</p><p style="text-align:justify" id="Rosina-p-50">Še en pohištveni del je morda vredno omeniti. To so umivalniki. V Ljubljani smo imeli posebne, s pločevino obite mize in na teh je stala posoda z vodo in pipico. Ampak skozi to pipico je prekleto počasi pritekala voda. Da si je nalovil za eno dlan roke, si lahko naštel mirno do deset. En zajem obeh dlani je potem služil, da si si omočil obraz. Drugi za eno in tretji za drugo uho, potem pa še dlan za vrat. Nato si se omilil in potem ponavljal štetje, da si zopet obraz odmilil. To je bil kaj dolgočasen posel. Spoznal sem, da ni bilo modro od Diogena, ko je odvrgel lončeno posodo, ker da mu zadoščajo dlani.<span id="ftn20_return"><a class="notelink" title="Diogen iz Sinope (Diogenes, 412 ali 403–323 pr. n. št.) je bil grški filozof, predstavnik t. i. kinizma (cinizma). Po preselitvi v Atene je živel aske…" href="#ftn20"><sup>19</sup></a></span> Sicer pa ni bilo povsod enako. V nekaterih sobah smo imeli umivalnike, v katere si nalil vodo iz vrtne zalivalke, ki smo jih imeli celo po dve na razpolago v sobi, in se potem umil na klopi pri mizi. Ali pa je bilo celo dovoljeno – v eni sobi smo to dosegli z veliko mujo –, da smo se smeli iti zjutraj umivat v posebno umivalnico, ki je bila v prvem nadstropju ljubljanske jetnišnice. Menda je bila itak namenjena v to svrho, le nekaterim paznikom se ni ljubilo imeti posla s čakanjem in kontrolo. Ko sem enemu nekoč, ko nam je bila zopet ta pravica odvzeta, povedal, da bom v imenu sobe zaprosil predsednika za dovoljenje, je zelo značilno odgovoril: »E, kaj, ta pa ima še manj besede kot jaz.« No, ampak potem nam je na posebno vlogo sobe italijanski vodja jetnišnice dovolil uporabo te umivalnice za jutranje umivanje. Ta končno zmagovito končani boj za umivalnico je trajal okoli tri tedne. Take so te jetnišnice: stvar, ki jo zunaj urediš v četrt ure, traja tu najmanj teden dni.</p><p style="text-align:justify" id="Rosina-p-51">O zunanjem izgledu celic menda ni mnogo kaj več povedati. Edino to, da ni nikakor soba enaka sobi in da je življenje v eni neprimerno težje kakor v drugi. Kaznilniška uprava ima torej znatno območje, da poostri ali omili kazen že samo s tem, v katero celico te hoče poslati. Seveda ne glede na celice, namenjene za disciplinarne kazni. V Padovi na primer stoji v teh celicah skozi cel dan voda in moj tovariš, ki je odsedeval teden dni tega »camarina«,<span id="ftn21_return"><a class="notelink" title="Camarino = izvedenka iz it. camera, sl. soba. Avtor v nadaljevanju izraz posloveni v kamarin." href="#ftn21"><sup>20</sup></a></span> ker so pri njem našli nož (pravzaprav nožek, napravljen iz konzervne škatle), je ubil tam kar tri škorpijone in prišel je ven za 5 kg lažji. Ne vem, kako je pri nas, toda taka okrutnost je res nepotrebna in zločinska, saj se da vendar disciplinarno kaznovati, ne da bi se koga namerno oškodovalo na zdravju.</p><p style="text-align:justify" id="Rosina-p-52">Že razlika med celico s polokni in celico s celimi okni in zopet med celico z razgledom na cesto in tako brez njega je po svojem učinku ogromna. In ravno taka je razlika glede »lepote« celic po njih razvrstitvi z ozirom na nadstropja. Nikdar si nisem predstavljal, da zmore samo svetloba sama tako odločilno vplivati na celotni ambient sobe. Ko sem prišel iz tretjega v drugo nadstropje ljubljanske jetnišnice, se mi je zdelo, kakor da pridem iz oficirske menze v »Mannschaftszimmer«;<span id="ftn22_return"><a class="notelink" title="Mannschaftzimmer = soba za posadko." href="#ftn22"><sup>21</sup></a></span> že samo zmanjšanje svetlobe je imelo ta efekt. Ko sem prišel iz večje samice v prvem nadstropju s polokni v veliko sobo v tretjem nadstropju s pogledom na Trdinovo ulico, se mi je zdelo, kakor da sem prišel na pol v svobodo. Kar čudno se ti je zdelo, ko si po dolgem času zagledal zopet ulico in ljudi na njej. Kakor da bi prišel iz umazanega »alberga«<span id="ftn23_return"><a class="notelink" title="Albergo = hotel." href="#ftn23"><sup>22</sup></a></span> v lep penzion.</p><p style="text-align:justify" id="Rosina-p-53">Ali pa bolniška soba, kjer si imel samo devet postelj, nekatere celo z žimnico, in električni kuhalnik in si lahko žgal luč tudi pozno v noč. To je pa bil sploh sanatorij. Od tedna do tedna sem čutil, kako se mi krepijo živci in postajam vesel in – oprostite – dovtipen, kakor so rekli. Tisti, ki je šel samo skozi to sobo, in nekaj takih favoritov je bilo, sploh ne more reči, da je bil v zaporu. Saj so tudi v Šentpetru<span id="ftn24_return"><a class="notelink" title="Mišljena je Šentpetrska vojašnica, znana kot domobranska (gre za t. i. domobrance kot del avstrogrske vojske), na križišču Poljanske in Roške (takrat …" href="#ftn24"><sup>23</sup></a></span> imeli tako sobo »za boljše« in so se je tudi najbolj krvavo rdeči kaj radi posluževali, kajti bila je soba za »intelektualce«. Popolne enakosti ni torej pravzaprav nikjer in pod nobenimi okolnostmi, na neki način je vedno kdo favoriziran.</p><p style="text-align:justify" id="Rosina-p-54">E, mnogo nians je še v izdržavanju zapora in presneto velike so še razlike. Čudno je pa to. Ko sem prišel iz bolniške zopet v prejšnjo skupno sobo v prvem nadstropju, se mi je prva dva dni zdelo presneto mučno. Tretji dan pa se že privadiš in čez dva tedna, ko bi imel zopet možnost začeti se boriti za oni prostor na soncu v tretjem nadstropju, že nisem hotel več menjati. V bistvu je vkljub vsem nasprotnim očividnostim človek le konservativen po naravi sami, ali pa vsaj »Gewonheitstier«.<span id="ftn25_return"><a class="notelink" title="Gewonhheitstier = mišljeno kot človek navad ali običajev" href="#ftn25"><sup>24</sup></a></span></p></div><div class="row"><div class="small-6 columns text-center"><p><a class="button" href="ch01.html" title="Prejšnji: I. Demokracija">&lt;&lt;</a></p></div><div class="small-6 columns text-center"><p><a class="button" href="ch03.html" title="Naslednji: III. Pasivna hrabrost">&gt;&gt;</a></p></div></div><!--Notes in [div]--><div class="notes"><div class="noteHeading">Opombe</div><div class="note" id="ftn15"><p><a class="link_return" title="Pojdi nazaj k besedilu" href="#ftn15_return"><sup>14.</sup></a> <span class="noteBody"><span style="font-style:italic" itemprop="hi">Ad infinitum</span> = neskončno, do neskončnosti.</span></p></div><div class="note" id="ftn16"><p><a class="link_return" title="Pojdi nazaj k besedilu" href="#ftn16_return"><sup>15.</sup></a> <span class="noteBody"><span style="font-style:italic" itemprop="hi">Detenuti stranieri</span> = tuji zaporniki.</span></p></div><div class="note" id="ftn17"><p><a class="link_return" title="Pojdi nazaj k besedilu" href="#ftn17_return"><sup>16.</sup></a> <span class="noteBody"><span style="font-style:italic" itemprop="hi">Slavi</span> = Slovani.</span></p></div><div class="note" id="ftn18"><p><a class="link_return" title="Pojdi nazaj k besedilu" href="#ftn18_return"><sup>17.</sup></a> <span class="noteBody"><span style="font-style:italic" itemprop="hi">Forum publicum</span> = javni forum, v javnosti.</span></p></div><div class="note" id="ftn19"><p><a class="link_return" title="Pojdi nazaj k besedilu" href="#ftn19_return"><sup>18.</sup></a> <span class="noteBody"><span style="font-style:italic" itemprop="hi">Scopini</span> = pometači. Rosina v nadaljevanju večkrat uporablja tudi poslovenjeni izraz skopini, skopino.</span></p></div><div class="note" id="ftn20"><p><a class="link_return" title="Pojdi nazaj k besedilu" href="#ftn20_return"><sup>19.</sup></a> <span class="noteBody">Diogen iz Sinope (Diogenes, 412 ali 403–323 pr. n. št.) je bil grški filozof, predstavnik t. i. kinizma (cinizma). Po preselitvi v Atene je živel asketsko, v sodu (v resnici v velikem keramičnem vrču na atenski tržnici). Ker je ugotovil, da lahko vodo pije iz dlani, je uničil edino skledo, iz katere je do tedaj pil (o tem Rosina). V Atenah se je razglasil za kozmopolita, tj. državljana sveta, kar je bilo v času mestnih držav neobičajno. Znan je tudi po svojem srečanju z Aleksandrom Velikim, do katerega je bil kritičen. Ko ga je ta obiskal, da bi se seznanila in pogovarjala, mu je Diogen, ki naj bi bil v svojem »sodu«, rekel, naj se umakne s sonca, ker mu zastira pogled nanj.</span></p></div><div class="note" id="ftn21"><p><a class="link_return" title="Pojdi nazaj k besedilu" href="#ftn21_return"><sup>20.</sup></a> <span class="noteBody"><span style="font-style:italic" itemprop="hi">Camarino</span> = izvedenka iz it. camera, sl. soba. Avtor v nadaljevanju izraz posloveni v <span style="font-style:italic" itemprop="hi">kamarin</span>.</span></p></div><div class="note" id="ftn22"><p><a class="link_return" title="Pojdi nazaj k besedilu" href="#ftn22_return"><sup>21.</sup></a> <span class="noteBody"><span style="font-style:italic" itemprop="hi">Mannschaftzimmer</span> = soba za posadko.</span></p></div><div class="note" id="ftn23"><p><a class="link_return" title="Pojdi nazaj k besedilu" href="#ftn23_return"><sup>22.</sup></a> <span class="noteBody"><span style="font-style:italic" itemprop="hi">Albergo</span> = hotel.</span></p></div><div class="note" id="ftn24"><p><a class="link_return" title="Pojdi nazaj k besedilu" href="#ftn24_return"><sup>23.</sup></a> <span class="noteBody">Mišljena je Šentpetrska vojašnica, znana kot domobranska (gre za t. i. domobrance kot del avstrogrske vojske), na križišču Poljanske in Roške (takrat Domobranske) ceste. Tam je italijanski okupator imel zapor za osumljene sodelovanja z osvobodilnim gibanjem. Bila je pod pristojnostjo kvesture, medtem ko je bila t. i. belgijska vojašnica na Taboru pod pristojnostjo vojske. Rosina je najbrž mislil na osmerico, ki je bila namenjena za talce, če bi VOS storil še kakšen atentat na italijanskega kolaboranta, kot je bil tisti na Marka Natlačena. Na zahtevo generala Robottija so iz konfinacije v Ljubljano pripeljali osem slovenskih intelektualcev (med temi tudi dr. Franceta Kidriča, literarnega zgodovinarja, očeta Borisa Kidriča). Robotti je menil, da »bosta navzočnost takih oseb v ljubljanskih zaporih in oznanilo, da bodo nad njimi izvršene represalije, predstavljali pomembno zavoro proti komunistični teroristični dejavnosti«. Osmerica je imela v zaporu poseben režim in bila povsem ločena od drugih zapornikov, imeli pa so tudi privilegij, da so lahko občasno dobivali hrano od doma. </span></p></div><div class="note" id="ftn25"><p><a class="link_return" title="Pojdi nazaj k besedilu" href="#ftn25_return"><sup>24.</sup></a> <span class="noteBody"><span style="font-style:italic" itemprop="hi">Gewonhheitstier</span> = mišljeno kot človek navad ali običajev</span></p></div></div><div class="row"><div class="small-6 columns text-center"><p><a class="button" href="ch01.html" title="Prejšnji: I. Demokracija">&lt;&lt;</a></p></div><div class="small-6 columns text-center"><p><a class="button" href="ch03.html" title="Naslednji: III. Pasivna hrabrost">&gt;&gt;</a></p></div></div></section></div><script type="text/javascript">
         $(function () {
         var viewer = ImageViewer();
         $('.imageviewer').click(function () {
         var imgSrc = this.src,
         highResolutionImage = $(this).data('high-res-src');
         viewer.show(imgSrc, highResolutionImage);
         });
         });</script><script src="https://www2.sistory.si/publikacije/themes/foundation/6/js/vendor/what-input.js"></script><script src="https://www2.sistory.si/publikacije/themes/foundation/6/js/vendor/foundation.min.js"></script><script src="https://www2.sistory.si/publikacije/themes/foundation/6/js/app.js"></script><script src="https://www2.sistory.si/publikacije/themes/js/plugin/back-to-top/back-to-top.js"></script></body></html>