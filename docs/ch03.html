<!DOCTYPE html><html xmlns="http://www.w3.org/1999/xhtml" lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (2)--><title>III. Pasivna hrabrost</title><meta http-equiv="x-ua-compatible" content="ie=edge" /><meta name="viewport" content="width=device-width, initial-scale=1.0" /><meta name="description" content="Izza rešetk: spomini Igorja Rosine na zapor in internacijo&#xA;      (1942–1943)" /><meta name="keywords" content="internacija, druga svetovna vojna" /><meta name="author" content="Igor Rosina" /><meta name="generator" content="Text Encoding Initiative Consortium XSLT stylesheets" /><meta charset="utf-8" /><link href="https://www2.sistory.si/publikacije/themes/foundation/6/css/foundation.min.css" rel="stylesheet" type="text/css" /><link href="https://www2.sistory.si/publikacije/themes/css/foundation/6/sistory.css" rel="stylesheet" type="text/css" /><link href="https://cdnjs.cloudflare.com/ajax/libs/foundicons/3.0.0/foundation-icons.min.css" rel="stylesheet" type="text/css" /><link href="https://www2.sistory.si/publikacije/themes/plugin/TipueSearch/6.1/tipuesearch/css/normalize.css" rel="stylesheet" type="text/css" /><link href="https://www2.sistory.si/publikacije/themes/css/plugin/TipueSearch/6.1/my-tipuesearch.css" rel="stylesheet" type="text/css" /><link href="https://www2.sistory.si/publikacije/themes/plugin/ImageViewer/1.1.3/imageviewer.css" rel="stylesheet" type="text/css" /><link href="project.css" rel="stylesheet" type="text/css" /><script src="https://www2.sistory.si/publikacije/themes/foundation/6/js/vendor/jquery.js"></script><script src="https://www2.sistory.si/publikacije/themes/plugin/ImageViewer/1.1.3/imageviewer.js"></script></head><body id="TOP" itemscope="itemscope" itemtype="http://www.tei-c.org/ns/1.0/" itemprop="TEI"><script src="tipuesearch_content.js"></script><script src="https://www2.sistory.si/publikacije/themes/js/plugin/TipueSearch/6.1/tipuesearch_set-sl.js"></script><script src="https://www2.sistory.si/publikacije/themes/plugin/TipueSearch/6.1/tipuesearch/tipuesearch.min.js"></script><div class="column row"><header xmlns:html="http://www.w3.org/1999/xhtml"><div class="hide-for-large"><div id="header-bar"><div class="title-bar" data-responsive-toggle="publication-menu" data-hide-for="large"><button class="menu-icon" type="button" data-toggle=""></button><div class="title-bar-title">Meni</div><div class="title-bar-right"><a class="title-bar-title" href="https://www.sistory.si"><i class="fi-home" style="color:white;"></i></a></div><div id="publication-menu" class="hide-for-large"><ul class="vertical menu" data-drilldown="" data-options="backButton: &lt;li class=&#34;js-drilldown-back&#34;&gt;&lt;a tabindex=&#34;0&#34;&gt;Nazaj&lt;/a&gt;&lt;/li&gt;;"><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="vertical menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li class="active"><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></div></div></div><div class="show-for-large"><nav class="title-bar"><div class="title-bar-left"><a class="title-bar-title" href="https://www.sistory.si"><i class="fi-home" style="color:white;"></i> <span>Domov</span></a></div><div class="title-bar-right"><ul class="dropdown menu" data-dropdown-menu=""><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li class="active"><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></nav></div><form action="sl-search.html"><div class="row collapse"><div class="small-10 large-11 columns"><input type="text" name="q" id="tipue_search_input" placeholder="Vaš iskalni niz" /></div><div class="small-2 large-1 columns"><img type="button" class="tipue_search_button" /></div></div></form></header><section><div class="row"><div class="medium-2 columns show-for-medium"><p><a class="button" href="ch02.html" title="Prejšnji: II. Zunanji izgled">&lt;&lt;</a></p></div><div class="medium-8 small-12 columns"><h2 class="maintitle"><span class="head" itemprop="head" id="Rosina-head-9">III. Pasivna hrabrost</span></h2></div><div class="medium-2 columns show-for-medium text-right"><p><a class="button" href="ch04.html" title="Naslednji: IV. Volja">&gt;&gt;</a></p></div></div><div class="row hide-for-medium"><div class="small-6 columns text-center"><p><a class="button" href="ch02.html" title="Prejšnji: II. Zunanji izgled">&lt;&lt;</a></p></div><div class="small-6 columns text-center"><p><a class="button" href="ch04.html" title="Naslednji: IV. Volja">&gt;&gt;</a></p></div></div><div class="chapter" id="ch03"><p style="text-align:justify" id="Rosina-p-55">Pri nas je bilo pravzaprav tako že v rodbini. Leta 1914 je bil zaprt oče, presedel dva meseca pod sumom veleizdaje, potem pa šel v bolnico in na operacijo. In tudi meni se je zdelo povsem naravno, da so me zaprli. Še ko je bilo vse mirno v Metliki, sem imel to predčustvovanje in res se je potem z mojo aretacijo odnosno kmalu po njej začelo generalno zapiranje. Še očitali so mi baje, češ da sem moral že imeti kaj na vesti, ko sem v gostilni parkrat poudaril v družbi, da bomo morali »še vsi iti skozi zapore«.</p><p style="text-align:justify" id="Rosina-p-56">Tajno me je bilo itak kakor malo sram, ko mi je začela pisarna uspevati in sem se tako lepo »ujel«, medtem ko je na druge prišlo toliko trpljenja. Kajti ne more se biti v nobenem narodu »gospod«, namreč član vodilne plasti naroda, in slovenskega intelektualca sem vedno smatral za takega in ga bom smatral tudi v bodoče, če nisi pripravljen ali se izogibaš, ko pride nadenj težka ura, nositi konsekvence. Zato je bila naravna posledica mojega tako občutenega »gospostva«, da sem vzel svoj del bremena na svoja šibka ramena, ko je prišla huda ura.</p><p style="text-align:justify" id="Rosina-p-57">To je bila seveda samo pasivna hrabrost, hrabrost nositi trpljenje, in niti ne vem, ali bi bil aktivne sposoben. Ampak osnovno čustvo, ki mi je pomagalo nositi razmeroma z lahkoto te zapore, je bil vendar ponos, ponos nad tem, da mi je celo sovražnik dal priznanje s tem, da je smatral, da sem nevaren. Večkrat so mi rekli v zaporih, češ kako da mora biti zame posebno težko, ko da nisem »nič kriv« in moram »nedolžen« trpeti. Pa ni bilo tako. V bistvu sem se smatral za vojnega ujetnika in je bilo povsem v redu, da sem bil pod zaporo.</p><p style="text-align:justify" id="Rosina-p-58">Seveda, če te vlačijo 15 mesecev po ječah, je že malo bolj nerodno. No, pa sem bil tudi svojčas malo več kot drugi, in če mi je višina odvetniške tarife dajala možnost boljšega standarda in sem imel celo greh na sebi, da sem nekaj malega podedoval, je bilo tudi sedaj povsem v redu, da sem nosil svoj večji del težave. Načeloma me to čustvo ponosa ni zapustilo menda nikdar in – čeprav pravi žena, da znam biti »tako grozno aroganten« za tistega, ki me ne pozna – bolj zavestno arogantno še živ dan nisem gledal okoli sebe kakor tedaj, ko so me vklenjenega gonili preko breščanskega perona, ali pa tedaj, ko nas je dal sklicati general Robotti<span id="ftn26_return"><a class="notelink" title="Robotti Mario (1882–1955), italijanski general. Od začetka leta 1941 do decembra 1942 je bil poveljnik 11. armadnega zbora s sedežem v Vidmu, nato pov…" href="#ftn26"><sup>25</sup></a></span> na dvorišče ljubljanske jetnišnice, da nam da lekcijo o »rimski pravičnosti« in italijanski »graciji«.</p><p style="text-align:justify" id="Rosina-p-59">In srečo sem imel, da je tudi žena od prvega trenutka gledala na moje priprtje na isti način. Kar pri prvem, seveda prepovedanem obisku v metliških zaporih, mi je skoraj veselo zaupala: »Veš, to je dobro; s tem si boš 'die Sporen verdienen'«.<span id="ftn27_return"><a class="notelink" title="Pregovor pomeni, da se mora nekdo najprej dokazati, preden bo lahko prevzel pomembnejše naloge. V konkretnem primeru je mišljen kot spodbuda." href="#ftn27"><sup>26</sup></a></span> Zavest, da izpolnjujem dolžnost, ko kot Slovenec trpim skupno s celim narodom, da se s tem nekako odkupim in da bom vsled tega zmogel tudi v bodoče mirno vsakemu pogledati v oči, mi je pravzaprav napravljala lahek ves zapor. Še danes se moram nasmehniti, če pomislim, kaj neki si je moral misliti politični komisar, ko naju je gledal z ženo, ko sva se smeje poslavljala na metliški postaji, kakor da bi odhajal na ženitovanje, in ne v ljubljanske kehe.</p><p style="text-align:justify" id="Rosina-p-60">Volja je sploh nekaj nečuvenega, taka strahotna sila, da je sploh nič ne premaga. Pred vojno sem bil na orožni vaji v mariborski vojašnici in včasih sem jo kradoma popihal domov spat, večerjat pa sem hodil na vrt sokolskega doma v družbo starejših in srednjih gospodov. Neizbežno se je seveda cel pogovor sukal o politiki in kakor navadno je bilo zopet jamranja in pritoževanja in predlogov brez konca in kraja. Kako neumno se mi je vse to zdelo in nevažno, celo škodljivo! Jaz sem bil »čato«<span id="ftn28_return"><a class="notelink" title="Ćato = pisar, uradnik (iz arabske besede ćatib); v jugoslovanski vojski nekdo, ki je urejal administracijo v posamezni vojaški enoti namesto častnika." href="#ftn28"><sup>27</sup></a></span> v pisarni in niti bajoneta nisem prav povohal. Toda kak militaristični furor mi je vdihnila že uniforma sama. »Kaj bo le to bedasto večno blebetanje teh boncev«,<span id="ftn29_return"><a class="notelink" title="Bonec = menih." href="#ftn29"><sup>28</sup></a></span> sem si mislil, »dajte mi samo dve dobri strojnici, da jih postavim tja gor na frančiškanski stolp, pa boste videli, kako hitro bo red.« In sem bil, prosim, samo redovdžak,<span id="ftn30_return"><a class="notelink" title="Redov = navadni vojak brez vojaškega čina." href="#ftn30"><sup>29</sup></a></span> kaj šele če bi bil oficir in še aktiven. V trenutku me je prevzelo ono, nam skoraj nerazumljivo, instinktivno in kakor prirojeno zaničevanje vojaka do »civila«, ki ga je verjetno polna vsaka kasarna. Zato so baje generali notorno slabi politiki.</p><p style="text-align:justify" id="Rosina-p-61">Šele v zaporu sem spoznal, kaj pomeni to: duhovna sila in da brez nje ali proti njej sploh ni mogoče vladati svet. Ali kakor je rekel Napoleon: narode se da vladati samo s fantazijo. Kdor je videl v ljubljanski jetnišnici, kako so se vračala dekleta smeje od razprav pred vojaškim sodiščem: »Koliko imaš?« – »Samo dvajset, samo dosmrtno, samo deset …«; ali kdor jih je slišal, kako so prepevale na večer, predno so – skoraj vsak drug teden – odhajale v Italijo v trdo trpljenje na odsedevanje kazni; ali kdor jih je slučajno srečal na hodniku s kovčki in nahrbtniki in culami: »Kam, dekleta, na svobodo?« in so odgovorile z malo trpkim, toda trdim nasmehom: »Ne ne, na jug v konfinacijo.« Kdor je vse to videl, vso to trdno, neizprosno, četudi včasih že trudno prenašanje trpljenja, ta masovni upor nasilju – pred razpravo borovniškega procesa<span id="ftn31_return"><a class="notelink" title="Borovniški proces, poimenovan tudi Preserski proces. Nedolžni fantje in možje iz Borovnice in okoliških krajev so bili zaradi diverzantske akcije v de…" href="#ftn31"><sup>30</sup></a></span> sem videl fanta, ki je na vprašanje, kako bo, zmajal z glavo in smeje pokazal s pestjo na sence –, ta bo razumel enkrat za vselej, da se s samo silo ne da vladati svet.</p><p style="text-align:justify" id="Rosina-p-62">In dobil bo spoštovanje pred človekom, pred to nečuveno silo človeškega duha, ki ne pozna pregraje niti pred smrtjo. Tolikokrat gledaš v življenju, in danes prav posebno, oni podli strah, ono nizko samoponiževanje, samo da si ohraniš »živo glavo«, toliko tistega »trepeta plazeče se kreature«, toliko pripravljenosti, da si izbereš tudi še tako nizko, upognjeno, trepetavo življenje, samo da si, da še dihaš. Toliko vsega tega malega in grdega, ki ga tudi v sebi samem čutiš in se ga sramuješ, da ti zraste ponos in ti udari srce hitreje, ko zopet enkrat zagledaš – ljudi.</p><p style="text-align:justify" id="Rosina-p-63">Kajti v bistvu je tudi v tem mrkem, mračnem, prenatrpanem in umazanem ozračju jetnišnice šlo za to. Za človeka, za svobodo človeške misli in volje, ki je nepremagljiva v svojem zaletu, za ono osnovno črto vsega našega osvobodilnega napora skozi stoletja, ki se glasi: tudi jaz sem človek. Prenešeno na ves narod. Vkljub vsej aparaturi zunanjega videza je šlo za to, vkljub vsemu kaosu interesov in misli in križajočih se konceptov, da, celo vkljub duhovnemu terorju, ki se je priplazil iz ulice in tudi v vsako našo sobo, razbil ravno tudi to narodno enotnost in se kakor težka mora ulegel na jetniške zidove. Saj ni šlo v bistvu niti za borbo. Za masaker naroda, ki se je kljub vsemu blatenju, zabavljanju in pljuvanju – umetno vzdrževanemu in gojenemu – na vse, kar je bilo nekoč njegovega, čutil vendar svobodnega, je šlo. Kakor v mesnico so jih gonili dnevno pred vojaški senat in kakor da bi kosil travo, so padale sodbe, strmè si poslušal kakor bajke iz onega sveta vse one grozotne zgodbe o pretepanju, mučenju in posiljevanju v belgijski kasarni, Šent Petru, kleti kvesture in na karabinjerskih postajah. Za šakalsko podlo, zavratno, z videzom justice, kakor v posmeh prikrito, sistematično uničevanje celega naroda je šlo.</p><p style="text-align:justify" id="Rosina-p-64">In za vzdržanje tega pritiska. Saj nas je bilo več kot polovica, daleč več kot polovica »nedolžnih«, saj so bili tu očetje in matere onih, ki so šli v hribe, žene in sestre, dekleta in kmečki fantje, doktorji in delavci, skratka vse, kar je kakorkoli padlo pod kako masovno čistko ali mrežo suma ali tudi pod najbolj bedasto anonimno denunciacijo. Sploh najbolj nemogoči potpuri vseh stanov in poklicev in starosti si videl v taki »skupni sobi«. V ženski bolniški sobi je celo vekal sedemmesečni dojenček in v naši smo imeli trinajstletnega fantka. Kot nekak »portafortuna«<span id="ftn32_return"><a class="notelink" title="Portafortuna = prinašalec sreče, talisman." href="#ftn32"><sup>31</sup></a></span> je bil za našo sobo. Kakor krapi v izložbenem oknu smo bili, v katero je od časa do časa posegla roka »rimske pravice« in nas metala ven; zdaj tega v konfinacijo, onega pod sodbo in v italijanske ječe, te v vojaško koncentracijo, zopet druge v prosto internacijo ali pa pod sodbo v Rim ali Nemcem v roke. Malo, zelo malo jih je šlo ven; dve tretjini tudi tistih, ki so bili oproščeni, je prišlo vseeno pod nož: tri leta običajno, pa pet let konfinacije. Ej, dosti, dosti poti je bilo, ki so vodile v ječe, malo pa, presneto malo tistih, ki so peljale ven! Taki so pač ti režimi ječ, Bog nas varuj!</p><p style="text-align:justify" id="Rosina-p-65">Da: tudi jaz sem človek. To parolo smo imeli zase in ta nas je držala pokonci tudi v najtežjih urah ponižanja. Kajti čutili smo, da gre za večen princip in da stoji za njim javno mnenje celega sveta in milijoni bajonetov in desettisoče avionov. Čutili smo, da so duhovne sile sveta na naši strani in da stojimo in pademo z načelom svobode, ki je zanj pred dva tisoč tristo leti Sokrat<span id="ftn33_return"><a class="notelink" title="Sokrat (starogrško Sokrates, 470–399 pr. n. št.) velja za enega najpomembnejših filozofov, saj se z njim začne novo obdobje v antični filozofiji. Njeg…" href="#ftn33"><sup>32</sup></a></span> z nasmehom nastavil kupo s strupom na usta in je Krist sam naložil križ na svoje rame.</p><p style="text-align:justify" id="Rosina-p-66">Isto zavest, da je duhovna sila svobodne človeške misli jača od vsakega nasilja, je moral imeti Churchill, ko je poleti 1940 v očigled popolnemu dizastru sam in pod točo nemških bomb kakor zatulil v svet: »Jaz ne vem, kako, ne vem, kdaj (in lahko bi rekel tudi: jaz ne vem, zakaj), toda vem samo eno: mi bomo zmagali.« In ne dolgo potem se je začela vsa ta famozna stavba »novega reda« krušiti in ni ostalo od nje ničesar drugega kakor okostje blaznega, nečloveškega nasilja, jok mater, zamolkle salve streljanja talcev in zasmrajeni zrak po požganih domovih. Danes pa, ko se je jeklena roka pravice že oprijela goltanca tolovajevega in mu začne pojemati sapa, ali ne cvili že o kulturi in evropski civilizaciji, in celo obramba pravic človeka pred usodo Katina in Vinice<span id="ftn34_return"><a class="notelink" title="Katin je kraj blizu mesta Smolensk v Rusiji, kjer so pripadniki sovjetske politične policije NKVD v bližnjem gozdu leta 1940 pobili poljske vojne ujet…" href="#ftn34"><sup>33</sup></a></span> mu je že prišla na misel in ideal skupnosti svobodnih evropskih narodov. Kakor da jim ne bi neporušena kölnska katedrala služila v drugo kakor samo v zalet za nova barbarstva. Toda še malo in čisto drugače se bodo še slinili o kulturi in človečanstvu in klicali Boga za pričo!</p><p style="text-align:justify" id="Rosina-p-67">Da, kako blazen je vendar ta narod, ki bi že davno lahko imel vodstvo v Evropi. Toda oni so vedno mislili, da lahko delajo z duhovnimi silami sveta kakor svinja z mehom, in zadnji kulturni Nemec je bil izgleda Goethe.<span id="ftn35_return"><a class="notelink" title="Johann Wolfgang von Goethe (1749–1832) je bil nemški pisatelj, pesnik, dramatik, politik, znanstvenik in filozof. Bil je ena osrednjih osebnosti evrop…" href="#ftn35"><sup>34</sup></a></span> Nakar je »furor teutonicus«<span id="ftn36_return"><a class="notelink" title="Furor teutonicus = tevtonski bes, latinski izraz, ki se nanaša na pregovorno krutost Tevtonov ali splošnejše germanskih plemen v času rimskega imperij…" href="#ftn36"><sup>35</sup></a></span> pogoltnil vsako vsečloveško misel in ideal jim je postala Walhalla,<span id="ftn37_return"><a class="notelink" title="Valhall, v nemščini Walhalla (slovensko Valhala), je v nordijski mitologiji velika dvorana (»dvorana pobitih«), kjer so sprejete duše bojevnikov, padl…" href="#ftn37"><sup>36</sup></a></span> kjer visi okoli nje, pobešeno na »nemških hrastih«, vse preostalo človeštvo. Na star dovtip se spomnim in je gotovo židovski, ker je duhovit. Chamberlain, Mussolini in Hitler love žabo v mlaki in prva dva sta že obupala nad uspehom. Hitler pa zmeče s ponvo vodo iz mlake in žaba ostane na suhem, predana na milost in nemilost zmagovalcu. »No, kaj gledaš,« mu pravita ostala dva, »zmagal si, vzemi jo.« Toda Hitler, dosleden stoletni nemški politični modrosti, zmaje z glavo. »O ne«, pravi, »to še ni zadosti. Še prosim mora reči.«</p><p style="text-align:justify" id="Rosina-p-68">Da, tako je. Njemu zmaga še ni dosti. Tudi rop sam še ne. On mora tudi še ponižati nasprotnika, če ga ima na kolenih, in pljuniti mu v oči. In to je, kar narodi dvajsetega stoletja ne morejo več prenesti, in Nemci se čudoma čudijo, kako da pri vsej njih marljivosti in organizaciji in hrabrosti niso mogli doseči nadvlade nad svetom. Pa so delali le, kakor bi jaz delal s tistimi strojnicami s frančiškanskega stolpa, čudijo se, zakaj uspeva s pregovori »perfidnemu Albionu«,<span id="ftn38_return"><a class="notelink" title="Albion ima korenine v stari grščini in je starodavno ime Velike Britanije. Danes se uporablja poetično in včasih ironično za označevanje celotnega Zdr…" href="#ftn38"><sup>37</sup></a></span> kar oni z rekami krvi ne zmorejo.</p><p style="text-align:justify" id="Rosina-p-69">Res je to. Toda šest mesecev po zmagovito končani burski vojni<span id="ftn39_return"><a class="notelink" title="Burski vojni sta vojaška spopada med državo Burov, potomcev nizozemskih naseljencev (bili so predvsem kmetje), v Južni Afriki in Združenim kraljestvom…" href="#ftn39"><sup>38</sup></a></span> – ko so imeli torej žabo iz onega židovskega dovtipa na tleh – niso rekli: »Dosti, še 'prosim' mora reči,« temveč so izglasovali zakon, kakor da jih je sram lastne zmage, in so plačali vsakemu Buru vsako poškodovano drvarnico in vsako zaklano kokoš. Enkrat samkrat so poskušali tako na pruski način, z organiziranim nasiljem, reševati velika politična vprašanja v Severni Ameriki in rezultat je bil tako boleč, da jih je izučilo za vedno.</p><p style="text-align:justify" id="Rosina-p-70">Pri Nemcu je tragikomično ravno to, da se politično ne da in ne more naučiti ničesar. Niti Napoleonov tragični konec, niti vojna 1914–1918 jih nista naučila ničesar; in tudi ta jih ne bo. Zastonj ne spi g. Herbert Wells cele noči premišljujoč, kako bi se dalo prevzgojiti nemški narod v kolikor tolikšno mednarodno politično poštenje. Ne bo miru, dokler ne bo izoral plug krajev, kjer stoje danes nemške tovarne. Vedno bolj se mi dozdeva, da je to šele druga punska vojna,<span id="ftn40_return"><a class="notelink" title="Druga punska vojna je bila vojna proti Hanibalu, vojskovodji in državniku iz Kartagine v severni Afriki, s katero se je Rim boril za prevlado v Sredoz…" href="#ftn40"><sup>39</sup></a></span> ki se bojuje danes.</p><p style="text-align:justify" id="Rosina-p-71">Vzemimo kot eklatanten primer nemške politične blaznosti samo Spodnjo Štajersko in Gorenjsko. Saj so tu, oprijemljive za vsako dete, iste politične napake v malem, ki jih vrstijo v velikem. Vsi vemo in si ni treba prav nič zakrivati oči pred dejstvom, da so – iz vzrokov, ki jih tu zaenkrat ne bomo razpravljali – naše narodne mase že od nekaj let pred vojno simpatizirale s hitlerizmom. Od manjšega narodnega prebujenja že je obstajala kakor tajna in javno nikdar priznana divergenca med narodno inteligenco (in meščanstvom), ki je, sledeč načelom francoske revolucije in odločno germanofobsko in slovanofilsko usmerjena, vodila narod napram narodni in državni svobodi, in med narodnimi množicami – vsaj za Južno Štajersko se to lahko reče s sigurnostjo –, ki so, v srcu v mnogočem zavedno ali nezavedno germanofilske, kaj skeptično gledale na te tvegane poskuse narodnega vodstva. Prilike po vojni, predvsem gospodarska in politična nesigurnost, ki je nastala (v ostalem je nastala v celi Evropi), ter včasih naravnost lastno demontiranje državljanske zavesti, vse to in še marsikaj je vkljub evidentnemu, izredno velikem gospodarskem dvigu vendar dalo vedno znova misliti na one stare čase, ko se je bilo še mlad in ko ni bilo vsega tega vrveža in je vse izgledalo tako mirno in za vedno postavljeno. Začelo se je vedno bolj širiti med množicami tiho prepričanje, da je ta inteligenca, inteligenca, ki se je zamenjujoč tisočletnega gospodarja itak imela šele boriti za svoj politični in sploh človeški prestiž, zapeljala narod v situacijo brez izhoda.</p><p style="text-align:justify" id="Rosina-p-72">Ko je prišel famozni Hitlerjev »novi red«, ki bi naj prinesel visoke cene kmetu in visoke plače delavcu in red in mednarodno sigurnost, je našel tla že zrela. Že prve orožne vaje so pokazale naravnost grozotno razdejanje. Prepozno je bilo popravljati; vera v solidnost državne koncepcije same je bila izpodjedena in s tem tudi zaupanje v narodno vodstvo. Niti zopetno dviganje kmetskih cen niti socialno naravnost revolucionarna rešitev kmetskih dolgov ni mogla več vrniti zaupanja, ki smo ga, kakor udarjeni s slepoto, s stalnim in splošnim jadikovanjem in kritiziranjem izpodjedali še sami iz dneva v dan. Bilo je herostratsko delo<span id="ftn41_return"><a class="notelink" title="Herostratstvo = zagrešiti zločinsko dejanje" href="#ftn41"><sup>40</sup></a></span> slovenske inteligence nad samo sabo.</p><p style="text-align:justify" id="Rosina-p-73">Ko je prišel od toliko njih težko pričakovani Hitler, je našel njivo pripravljeno za žetev. Mi pa smo izdani od lastnega naroda odpadali, kakor odpada slabo nametani omet od stene, če udariš s krampom po njej. »Glejte,« so s posmehom govorili mnogi slovenski kmetje, »gospoda beži čez meje,« in so oderuško zaračunavali, če so spravili kako furo čez mejo. Bil je težak in strašen čas in vse moje ječe niso odtehtale enega samega tedna tega popolnega razsula.</p><p style="text-align:justify" id="Rosina-p-74">Kaj je bilo tedaj Nemcem ločiti dokončno narod od svojega političnega in kulturnega vodstva. Otroška igrača. V stvari je bila ločitev že izvršena. Koliko jih je čakalo rešitelje »izpod srbskega jarma«. Toda v trenutku, ko ima Nemec oblast, ga mine vsaka razsodnost in »furor teutonicus« ga obsede. Osnova njegove politične morale prodre na površje: »Macht geht vor Recht.«<span id="ftn42_return"><a class="notelink" title="Macht geht vor Recht. = Moč je pred pravico." href="#ftn42"><sup>41</sup></a></span> Če bi izgnal samo nas, bi bilo to, čeprav v zasmeh vsakemu mednarodnemu pravu in pravnem čutu na najokrutnejši način izvršeno in organizirano ropanje na veliko, vsaj razumljivo. Toda ne, Nemec mora takoj in na najbolj brutalen način izpričati, kar je bistvo verovanja vsakega Nemca od filozofa do čevljarja, da namreč: »Macht geht vor Recht.« In šli so tudi kajžarji iz Ljutomera, kmetje iz brežiškega okraja, železničarji iz mariborskega predmestja in mizarji iz Šent Vida;<span id="ftn43_return"><a class="notelink" title="Mislil je na Šentvid nad Ljubljano, kjer je bila močno razvita mizarska obrt. Med drugo svetovno vojno je pri Šentvidu potekala meja med italijanskim …" href="#ftn43"><sup>42</sup></a></span> vse, karkoli je padlo v glavo kakemu pijanemu gestapovcu. Vse <span style="font-style:italic" itemprop="hi">ad maiorem gloriam</span> »des deutschen Gottes«.<span id="ftn44_return"><a class="notelink" title="Ad maiorem gloriam »des deutschen Gottes« = do večje slave »nemških bogov«" href="#ftn44"><sup>43</sup></a></span> Dekleta so dobivale žig M. M. (Militar Madchen)<span id="ftn45_return"><a class="notelink" title="Militär Mädchen = vojaško dekle. Verjetno so mišljene vojaške prostitutke." href="#ftn45"><sup>44</sup></a></span> in žene so se tresle pred »zdravniškim pregledom«, ker so vedele, da potem ne bodo več rodile. Šlo je za orgazem znanstveno organiziranega nasilja, za pobesneli ples ljudožerca nad žrtvijo. Bil je Rauschning<span id="ftn46_return"><a class="notelink" title="Hermann Rauschning (1887–1982) je bil nemški politik in esejist. Po prvi svetovni vojni je živel v svobodnem mestu Gdansk. Najprej je bil predsednik K…" href="#ftn46"><sup>45</sup></a></span> v še grozovitejši izdaji.</p><p style="text-align:justify" id="Rosina-p-75">To je pomenilo Hitlerjevo povelje: »Macht mir die Untersteiermark Deutsch.«<span id="ftn47_return"><a class="notelink" title="Pravilno: »Machen Sie mir dieses Land wieder deutsch!« (»Napravite mi to deželo spet nemško.«) Gre za naročilo, ki ga je izrekel Adolf Hitler pred nap…" href="#ftn47"><sup>46</sup></a></span> In tudi to še ni bilo pobesnelemu Baalu<span id="ftn48_return"><a class="notelink" title="Baal je semitski naziv, ki pomeni gospod. Uporabljali so ga za več različnih bogov, duhov, demonov in celo za nekatere uradnike. Baal je bil tako bog …" href="#ftn48"><sup>47</sup></a></span> zadosti. Na teritoriju naroda, čigar ime je bilo skozi leta v državnem naslovu mednarodno priznane države, na teritoriju, kjer je med petsto tisočimi Slovenci živelo morda šest tisoč gostov, je bila »sabotaža« govoriti lasten jezik v avtobusu ali vlaku postavljena pod grožnjo smrtne kazni. Narod, ki je živel tisoč let na tej zemlji in ki si je v trdem delu in poštenju in brez najmanjše krivice komurkoli priboril vse atribute svobodnega evropskega naroda s civilizacijo, enakovredno katerikoli drugi, in čigar sinovi so letno hodili na vse evropske univerze in čigar knjige so se prestavljale na evropske jezike, ni več eksistiral: bili so samo »Windische«, »Wenden« in »Krainer«.<span id="ftn49_return"><a class="notelink" title="Do konca 18. stoletja je bila Windische nemška oznaka za Slovence. Nato se je izraz ohranil le v krajevnih nemških narečjih, tudi na Koroškem, in je z…" href="#ftn49"><sup>48</sup></a></span> Prvih štirinajst dni že so se zažigale knjižnice in trgali molitveniki iz rok kmečkim materam. Resnično: »Še prosim mora reči.« Bilo je zrcalo nemškega političnega talenta.</p><p style="text-align:justify" id="Rosina-p-76">Če ne bi razbili na mednarodno tako sramoten način slovenskega teritorija, če bi mu dali le senco kulturne avtonomije, če bi mu pustili tudi samo privid pravne osnove in človeškega dostojanstva, samo možnost misliti na bazi pravnega reda, pri vsem herostratstvu, ki so ga počeli nad slovensko vodilno plastjo intelektualcev, meščanstva in uradništva, slovenski narod bi verjetno še vedno in ne glede na izid te vojne gledal v njih resnične in pravične gospodarje. In ne le Tatare. Tako pa so ga v treh letih, kaj, v treh tednih, naučili tistega, kar se nam skozi celo stoletje ni do kraja posrečilo.</p></div><div class="row"><div class="small-6 columns text-center"><p><a class="button" href="ch02.html" title="Prejšnji: II. Zunanji izgled">&lt;&lt;</a></p></div><div class="small-6 columns text-center"><p><a class="button" href="ch04.html" title="Naslednji: IV. Volja">&gt;&gt;</a></p></div></div><!--Notes in [div]--><div class="notes"><div class="noteHeading">Opombe</div><div class="note" id="ftn26"><p><a class="link_return" title="Pojdi nazaj k besedilu" href="#ftn26_return"><sup>25.</sup></a> <span class="noteBody">Robotti Mario (1882–1955), italijanski general. Od začetka leta 1941 do decembra 1942 je bil poveljnik 11. armadnega zbora s sedežem v Vidmu, nato poveljnik 2. armade. V Sloveniji je vodil veliko ofenzivnih akcij proti partizanom. Znan je po izjavi »ubija se premalo«, s čimer je mislil na območje, ki mu je vojaško poveljeval. Jugoslavija ga je razglasila za vojnega zločinca, a je zaman zahtevala njegovo izročitev.</span></p></div><div class="note" id="ftn27"><p><a class="link_return" title="Pojdi nazaj k besedilu" href="#ftn27_return"><sup>26.</sup></a> <span class="noteBody">Pregovor pomeni, da se mora nekdo najprej dokazati, preden bo lahko prevzel pomembnejše naloge. V konkretnem primeru je mišljen kot spodbuda.</span></p></div><div class="note" id="ftn28"><p><a class="link_return" title="Pojdi nazaj k besedilu" href="#ftn28_return"><sup>27.</sup></a> <span class="noteBody"><span style="font-style:italic" itemprop="hi">Ćato</span> = pisar, uradnik (iz arabske besede ćatib); v jugoslovanski vojski nekdo, ki je urejal administracijo v posamezni vojaški enoti namesto častnika.</span></p></div><div class="note" id="ftn29"><p><a class="link_return" title="Pojdi nazaj k besedilu" href="#ftn29_return"><sup>28.</sup></a> <span class="noteBody"><span style="font-style:italic" itemprop="hi">Bonec</span> = menih.</span></p></div><div class="note" id="ftn30"><p><a class="link_return" title="Pojdi nazaj k besedilu" href="#ftn30_return"><sup>29.</sup></a> <span class="noteBody"><span style="font-style:italic" itemprop="hi">Redov</span> = navadni vojak brez vojaškega čina.</span></p></div><div class="note" id="ftn31"><p><a class="link_return" title="Pojdi nazaj k besedilu" href="#ftn31_return"><sup>30.</sup></a> <span class="noteBody">Borovniški proces, poimenovan tudi Preserski proces. Nedolžni fantje in možje iz Borovnice in okoliških krajev so bili zaradi diverzantske akcije v decembrski noči leta 1941 obtoženi napada na železniški most čez Ljubljanico pri Preserju. Aretirane (69 oseb) so odpeljali v ljubljanske zapore, jih zasliševali in mučili. Na procesu je bilo 7. 3. 1942 28 med njimi obsojenih na smrt, dvanajst na dosmrtno ječo, štirje na 30 let zapora, pet na osem let zapora, eden na pet let, devetnajst pa je bilo oproščenih. V zadnjem trenutku je bila dvanajstim na smrt obsojenim kazen spremenjena v dosmrtno ječo, šestnajst pa jih je bilo 10. 3. 1942 ustreljenih v Gramozni jami v Ljubljani. </span></p></div><div class="note" id="ftn32"><p><a class="link_return" title="Pojdi nazaj k besedilu" href="#ftn32_return"><sup>31.</sup></a> <span class="noteBody"><span style="font-style:italic" itemprop="hi">Portafortuna</span> = prinašalec sreče, talisman.</span></p></div><div class="note" id="ftn33"><p><a class="link_return" title="Pojdi nazaj k besedilu" href="#ftn33_return"><sup>32.</sup></a> <span class="noteBody">Sokrat (starogrško Sokrates, 470–399 pr. n. št.) velja za enega najpomembnejših filozofov, saj se z njim začne novo obdobje v antični filozofiji. Njegova zapuščina je najbolje ohranjena v zapisih Platona – enega od njegovih učencev, ki je kasneje učil Aristotela – in Ksenofonta. Sokrat je v svojih naukih obravnaval vprašanja naravnega delovanja in se ukvarjal z metodičnim spraševanjem. Bil je prvi v zgodovini, ki je v središče raziskovanja postavil definiranje in iskanje pravih pojmov, še posebej resnice. S svojimi teorijami je močno vplival na zahodni svet filozofije.</span></p></div><div class="note" id="ftn34"><p><a class="link_return" title="Pojdi nazaj k besedilu" href="#ftn34_return"><sup>33.</sup></a> <span class="noteBody">Katin je kraj blizu mesta Smolensk v Rusiji, kjer so pripadniki sovjetske politične policije NKVD v bližnjem gozdu leta 1940 pobili poljske vojne ujetnike, zajete septembra 1939 med napadom Sovjetske zveze na Poljsko. Večina pobitih so bili poljski častniki, med njimi veliko vpoklicanih ob napadu na Poljsko, ki so kot civilisti predstavljali poljsko intelektualno in družbeno elito. Med pobitimi so bili tudi civilisti, obtoženi vohunstva, posestniki, tovarnarji, uradniki, po narodnosti Poljaki, Judje, Ukrajinci in Belorusi. Pobitih je bilo ocenjujejo najmanj 20.000 oseb. Pokol so konec marca 1943 odkrili Nemci, zanj so sicer vedeli že leta 1942, in aprila 1943 obvestili svetovno javnost, da bi s tem razbili zavezništvo med SZ, Združenim kraljestvom in ZDA. Kraj poboja je konec aprila 1943 preiskala mednarodna komisija sodnih medicincev, patologov iz dvanajstih univerz iz držav v nemškem nacističnem vplivnem območju (tudi iz NDH). Nemci so ogled grobišča omogočili tudi predstavnikom poljskega Rdečega križa in delegaciji poljskih vojnih ujetnikov iz nemških oficirskih taborišč̌. Strokovne ugotovitve medicinskih izvedencev, ki so izkopali in pregledali 4143 ubitih oseb, so kazale na odgovornost Sovjetske zveze za poboj. Ko je Rdeča armada septembra 1943 osvobodila ta del ozemlja, je sovjetska komisija, ki je tudi pregledala grobišče, januarja 1944 obtožila Nemčijo za poboj 11.000 Poljakov v Katinu. Pri tem je Sovjetska zveza vztrajala tudi na sodnem procesu v Nürnbergu, a ni bila uspešna. Odgovornost za poboj, natančneje krivdo zanj, je Sovjetska zveza zanikala vse do leta 1990. O odkritju grobišča v Katinskem gozdu je sredi aprila 1943 poročalo tudi slovensko časopisje pod nadzorom okupatorja, tako da je bila slovenska javnost seznanjena z dogajanjem v Katinu in z delovanjem komisije sodnih strokovnjakov. Kaj je avtor mislil z usodo Vinice, redaktorjema ni uspelo ugotoviti.</span></p></div><div class="note" id="ftn35"><p><a class="link_return" title="Pojdi nazaj k besedilu" href="#ftn35_return"><sup>34.</sup></a> <span class="noteBody">Johann Wolfgang von Goethe (1749–1832) je bil nemški pisatelj, pesnik, dramatik, politik, znanstvenik in filozof. Bil je ena osrednjih osebnosti evropske predromantične književnosti.</span></p></div><div class="note" id="ftn36"><p><a class="link_return" title="Pojdi nazaj k besedilu" href="#ftn36_return"><sup>35.</sup></a> <span class="noteBody"><span style="font-style:italic" itemprop="hi">Furor teutonicus</span> = tevtonski bes, latinski izraz, ki se nanaša na pregovorno krutost Tevtonov ali splošnejše germanskih plemen v času rimskega imperija. Izraz naj bi prvi uporabil Mark Anej Lukan v delu <span style="font-style:italic" itemprop="hi">Pharsalia</span>, znanem tudi kot <span style="font-style:italic" itemprop="hi">Bellum civile</span> (<span style="font-style:italic" itemprop="hi">Državljanska vojna</span>).</span></p></div><div class="note" id="ftn37"><p><a class="link_return" title="Pojdi nazaj k besedilu" href="#ftn37_return"><sup>36.</sup></a> <span class="noteBody">Valhall, v nemščini Walhalla (slovensko Valhala), je v nordijski mitologiji velika dvorana (»dvorana pobitih«), kjer so sprejete duše bojevnikov, padlih v bitki, tudi kraj časti, slave ali sreče, tj. nebesa.</span></p></div><div class="note" id="ftn38"><p><a class="link_return" title="Pojdi nazaj k besedilu" href="#ftn38_return"><sup>37.</sup></a> <span class="noteBody">Albion ima korenine v stari grščini in je starodavno ime Velike Britanije. Danes se uporablja poetično in včasih ironično za označevanje celotnega Združenega kraljestva ali samo Anglije. Je tudi osnova galskega imena Škotske, Alba.</span></p></div><div class="note" id="ftn39"><p><a class="link_return" title="Pojdi nazaj k besedilu" href="#ftn39_return"><sup>38.</sup></a> <span class="noteBody">Burski vojni sta vojaška spopada med državo Burov, potomcev nizozemskih naseljencev (bili so predvsem kmetje), v Južni Afriki in Združenim kraljestvom. Do prve burske vojne je prišlo leta 1899, ker so Buri želeli naseliti ozemlja, ki so jih Angleži imeli za svoja. Glavni vzrok sovražnosti je bil ekonomski. Kmalu po koncu prve burske vojne se je začela druga, ki je trajala od oktobra 1899 do maja 1902. Končala se je z zmago Združenega kraljestva, ki je Južno Afriko vključilo v svoj imperij. Burom (neodvisnima južnoafriškima republikama Oranje in Transvaal) je z orožjem pomagala Nemčija. Angleži so med spopadi uporabljali taktiko »požgane zemlje«, sistematično uničevali (požigali) burske kmetije, prebivalstvo, večinoma ženske in otroke, pa pošiljali v koncentracijska taborišča, kjer jih je zaradi tamkajšnjih težkih življenjskih razmer umrlo okoli 20.000.</span></p></div><div class="note" id="ftn40"><p><a class="link_return" title="Pojdi nazaj k besedilu" href="#ftn40_return"><sup>39.</sup></a> <span class="noteBody">Druga punska vojna je bila vojna proti Hanibalu, vojskovodji in državniku iz Kartagine v severni Afriki, s katero se je Rim boril za prevlado v Sredozemlju. Potekala je med letoma 218 in 202 pr. n. št. na Apeninskem polotoku in v severni Afriki. Hanibal je čez Alpe z vojsko (skupaj s sloni) vdrl na sever Italije, nizal vojaške uspehe in v bitki pri Kanah (206 pr. n. št.) v jugovzhodnem delu Italije Rimljanom prizadejal najhujši poraz v njihovi dotedanji zgodovini. Hanibal je bil pred rimskimi vrati. Rimu je uspelo leta 206 pr. n. št. bojišče prenesti na afriška tla, kar je Hanibala prisililo, da se je vrnil domov v obrambo Kartagine. Rimski vojskovodja in politik Scipion starejši je septembra 202 pr. n. št Hanibala premagal v bitki pri Zami. Druge punske vojne, v kateri je bil Rim na koncu zmagovalec, je bilo konec, Kartagina pa je morala sprejeti ostre mirovne pogoje, pod katerimi ni več pomenila posebno pomembne sile. Rimljani so jo v tretji punski vojni (149–146 pr. n. št.) porušili. </span></p></div><div class="note" id="ftn41"><p><a class="link_return" title="Pojdi nazaj k besedilu" href="#ftn41_return"><sup>40.</sup></a> <span class="noteBody"><span style="font-style:italic" itemprop="hi">Herostratstvo</span> = zagrešiti zločinsko dejanje</span></p></div><div class="note" id="ftn42"><p><a class="link_return" title="Pojdi nazaj k besedilu" href="#ftn42_return"><sup>41.</sup></a> <span class="noteBody"><span style="font-style:italic" itemprop="hi">Macht geht vor Recht.</span> = Moč je pred pravico.</span></p></div><div class="note" id="ftn43"><p><a class="link_return" title="Pojdi nazaj k besedilu" href="#ftn43_return"><sup>42.</sup></a> <span class="noteBody">Mislil je na Šentvid nad Ljubljano, kjer je bila močno razvita mizarska obrt. Med drugo svetovno vojno je pri Šentvidu potekala meja med italijanskim in nemškim okupacijskim ozemljem (meja med državama), kraj pa je bil v nemškem delu.</span></p></div><div class="note" id="ftn44"><p><a class="link_return" title="Pojdi nazaj k besedilu" href="#ftn44_return"><sup>43.</sup></a> <span class="noteBody"><span style="font-style:italic" itemprop="hi">Ad maiorem gloriam</span> »des deutschen Gottes« = do večje slave »nemških bogov«</span></p></div><div class="note" id="ftn45"><p><a class="link_return" title="Pojdi nazaj k besedilu" href="#ftn45_return"><sup>44.</sup></a> <span class="noteBody"><span style="font-style:italic" itemprop="hi">Militär Mädchen</span> = vojaško dekle. Verjetno so mišljene vojaške prostitutke.</span></p></div><div class="note" id="ftn46"><p><a class="link_return" title="Pojdi nazaj k besedilu" href="#ftn46_return"><sup>45.</sup></a> <span class="noteBody">Hermann Rauschning (1887–1982) je bil nemški politik in esejist. Po prvi svetovni vojni je živel v svobodnem mestu Gdansk. Najprej je bil predsednik Kmečke zveze, nato pa se je vključil v nacistično stranko, bil leta 1932 izvoljen v gdanski senat, leto dni kasneje je postal njegov predsednik. Kmalu pa ga je nacizem razočaral, zato je leta 1934 izstopil iz stranke in senata. Leto dni zatem se je preselil v Švico, nato pa v ZDA. Objavil je knjigi spominov, leta 1938 <span style="font-style:italic" itemprop="hi">Revolution des Nihilismus</span> in leta 1939 <span style="font-style:italic" itemprop="hi">Gespräche mit Hitler</span>, v katerih je razkril brezvestnost in notranjo korupcijo nacističnega establišmenta. Po drugi svetovni vojni je nadaljeval svojo esejistično dejavnost, pri čemer se je osredotočal predvsem na delitev nemške države med vzhodom in zahodom.</span></p></div><div class="note" id="ftn47"><p><a class="link_return" title="Pojdi nazaj k besedilu" href="#ftn47_return"><sup>46.</sup></a> <span class="noteBody">Pravilno: »Machen Sie mir dieses Land wieder deutsch!« (»Napravite mi to deželo spet nemško.«) Gre za naročilo, ki ga je izrekel Adolf Hitler pred napadom na Kraljevino Jugoslavijo (pred 6. 4. 1941) gavlajterju (državnemu namestniku) za Štajersko Siegfriedu Uiberreitherju. Naročilo o ponovnem ponemčenju slovenskega dela Štajerske naj bi Hitler izrekel tudi ob svojem obisku Maribora 26. 4. 1941. Nacisti so namreč slovenski del Štajerske imeli za nemško ozemlje, ki je po prvi svetovni vojni neupravičeno postalo del jugoslovanske države. Menili so, da je bila izvedena »slovenizacija«, zato so nameravali to ozemlje oz. njegove prebivalce ponovno ponemčiti – jezikovno, etnično in politično. Slovence na Štajerskem (slovenski del Štajerske so poimenovali Spodnja Štajerska) so namreč nacisti imeli za slovensko govoreče Nemce. </span></p></div><div class="note" id="ftn48"><p><a class="link_return" title="Pojdi nazaj k besedilu" href="#ftn48_return"><sup>47.</sup></a> <span class="noteBody">Baal je semitski naziv, ki pomeni gospod. Uporabljali so ga za več različnih bogov, duhov, demonov in celo za nekatere uradnike. Baal je bil tako bog sonca, dežja, groma, plodnosti, kmetijstva, nebes idr. Žrtvovali so mu otroke. Sežigali so jih v jamah ali v železnih kipih v podobi boga. Baal je zahteval tudi žrtvovanje prvega ječmena v letu, prvih jagenjčkov, ob posebnih priložnostih so mu darovali tudi bike. </span></p></div><div class="note" id="ftn49"><p><a class="link_return" title="Pojdi nazaj k besedilu" href="#ftn49_return"><sup>48.</sup></a> <span class="noteBody">Do konca 18. stoletja je bila Windische nemška oznaka za Slovence. Nato se je izraz ohranil le v krajevnih nemških narečjih, tudi na Koroškem, in je z naraščanjem nacionalizma dobil pejorativen pomen. Zanikanje tudi slovenske podobe dežele je vrh doseglo s teorijo o Vindišarjih, namen katere je delitev koroških Slovencev na »Vindišarje« in »nacionalne Slovence«. Teorija, ki jo je resna znanost vedno zavračala, utemeljuje, da sta vsakdanji pogovorni in knjižni jezik dva samostojna jezika (t. i. vindišarski in slovenski). Prvič se je vindišarska teorija pojavila po letu 1872 med nemškimi liberalno-nacionalnimi politiki, ki so hoteli odstraniti slovenski jezik iz utrakvističnih šol. Ob pogajanjih za kulturno avtonomijo leta 1927 pa je Martin Wutte oblikoval njeno različico, po kateri so Vindišarji, ki so domovini zvesti in Nemcem prijazni, posebna etnična skupina, ki naj bi se v kratkem ponemčila, in se tako ločijo od t. i. narodnih Slovencev, ki priznavajo svojo narodno posebnost, so sovražni nemštvu, politično nevarni in s svojim obstojem ogrožajo enotnost Koroške. Po anšlusu je teorija postala nepotrebna, saj so nacisti izvajali nasilno raznarodovanje celotne slovenske narodne skupnosti, se je pa obnovila po koncu druge svetovne vojne.Po t. i. vendski teoriji, ki jo je privzela uradna Madžarska, naj bi bili Slovenci na Ogrskem »vendskega« ali keltskega izvora. S prihodom Slovanov naj bi sprejeli slovanski jezik, po svoji kulturi pa postali Madžari. Kategorijo vendskega jezika so uporabljali tudi v štetjih prebivalstva. Po uradnih madžarskih virih je tako leta 1920 v Železni županiji živelo 6087 prebivalcev z vendskim (slovenskim) maternim jezikom. <span style="font-style:italic" itemprop="hi">Krainer</span> = Kranjci, prebivalci nekdanje avstrijske vojvodine Kranjske.</span></p></div></div><div class="row"><div class="small-6 columns text-center"><p><a class="button" href="ch02.html" title="Prejšnji: II. Zunanji izgled">&lt;&lt;</a></p></div><div class="small-6 columns text-center"><p><a class="button" href="ch04.html" title="Naslednji: IV. Volja">&gt;&gt;</a></p></div></div></section></div><script type="text/javascript">
         $(function () {
         var viewer = ImageViewer();
         $('.imageviewer').click(function () {
         var imgSrc = this.src,
         highResolutionImage = $(this).data('high-res-src');
         viewer.show(imgSrc, highResolutionImage);
         });
         });</script><script src="https://www2.sistory.si/publikacije/themes/foundation/6/js/vendor/what-input.js"></script><script src="https://www2.sistory.si/publikacije/themes/foundation/6/js/vendor/foundation.min.js"></script><script src="https://www2.sistory.si/publikacije/themes/foundation/6/js/app.js"></script><script src="https://www2.sistory.si/publikacije/themes/js/plugin/back-to-top/back-to-top.js"></script></body></html>