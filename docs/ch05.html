<!DOCTYPE html><html xmlns="http://www.w3.org/1999/xhtml" lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (2)--><title>V. Hrana, higiena in drugo</title><meta http-equiv="x-ua-compatible" content="ie=edge" /><meta name="viewport" content="width=device-width, initial-scale=1.0" /><meta name="description" content="Izza rešetk: spomini Igorja Rosine na zapor in internacijo&#xA;      (1942–1943)" /><meta name="keywords" content="internacija, druga svetovna vojna" /><meta name="author" content="Igor Rosina" /><meta name="generator" content="Text Encoding Initiative Consortium XSLT stylesheets" /><meta charset="utf-8" /><link href="https://www2.sistory.si/publikacije/themes/foundation/6/css/foundation.min.css" rel="stylesheet" type="text/css" /><link href="https://www2.sistory.si/publikacije/themes/css/foundation/6/sistory.css" rel="stylesheet" type="text/css" /><link href="https://cdnjs.cloudflare.com/ajax/libs/foundicons/3.0.0/foundation-icons.min.css" rel="stylesheet" type="text/css" /><link href="https://www2.sistory.si/publikacije/themes/plugin/TipueSearch/6.1/tipuesearch/css/normalize.css" rel="stylesheet" type="text/css" /><link href="https://www2.sistory.si/publikacije/themes/css/plugin/TipueSearch/6.1/my-tipuesearch.css" rel="stylesheet" type="text/css" /><link href="https://www2.sistory.si/publikacije/themes/plugin/ImageViewer/1.1.3/imageviewer.css" rel="stylesheet" type="text/css" /><link href="project.css" rel="stylesheet" type="text/css" /><script src="https://www2.sistory.si/publikacije/themes/foundation/6/js/vendor/jquery.js"></script><script src="https://www2.sistory.si/publikacije/themes/plugin/ImageViewer/1.1.3/imageviewer.js"></script></head><body id="TOP" itemscope="itemscope" itemtype="http://www.tei-c.org/ns/1.0/" itemprop="TEI"><script src="tipuesearch_content.js"></script><script src="https://www2.sistory.si/publikacije/themes/js/plugin/TipueSearch/6.1/tipuesearch_set-sl.js"></script><script src="https://www2.sistory.si/publikacije/themes/plugin/TipueSearch/6.1/tipuesearch/tipuesearch.min.js"></script><div class="column row"><header xmlns:html="http://www.w3.org/1999/xhtml"><div class="hide-for-large"><div id="header-bar"><div class="title-bar" data-responsive-toggle="publication-menu" data-hide-for="large"><button class="menu-icon" type="button" data-toggle=""></button><div class="title-bar-title">Meni</div><div class="title-bar-right"><a class="title-bar-title" href="https://sistory.github.io/Izza_resetk/"><i class="fi-home" style="color:white;"></i></a></div><div id="publication-menu" class="hide-for-large"><ul class="vertical menu" data-drilldown="" data-options="backButton: &lt;li class=&#34;js-drilldown-back&#34;&gt;&lt;a tabindex=&#34;0&#34;&gt;Nazaj&lt;/a&gt;&lt;/li&gt;;"><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="vertical menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li class="active"><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></div></div></div><div class="show-for-large"><nav class="title-bar"><div class="title-bar-left"><a class="title-bar-title" href="https://sistory.github.io/Izza_resetk/"><i class="fi-home" style="color:white;"></i> <span>Domov</span></a></div><div class="title-bar-right"><ul class="dropdown menu" data-dropdown-menu=""><li><a href="index.html">Naslovnica</a></li><li><a href="cip-sl.html">Kolofon</a></li><li><a href="titleAuthor.html">Kazalo</a></li><li><a href="preface.html">Uvod</a></li><li class="active"><a href="ch01.html">Poglavja</a><ul class="menu"><li><a href="ch01.html">I. Demokracija</a></li><li><a href="ch02.html">II. Zunanji izgled</a></li><li><a href="ch03.html">III. Pasivna hrabrost</a></li><li><a href="ch04.html">IV. Volja</a></li><li class="active"><a href="ch05.html">V. Hrana, higiena in drugo</a></li><li><a href="ch06.html">VI. Korupcija</a></li><li><a href="ch07.html">VII. Okolje</a></li><li><a href="ch08.html">VIII. Politični vplivi</a></li></ul></li></ul></div></nav></div><form action="sl-search.html"><div class="row collapse"><div class="small-10 large-11 columns"><input type="text" name="q" id="tipue_search_input" placeholder="Vaš iskalni niz" /></div><div class="small-2 large-1 columns"><img type="button" class="tipue_search_button" /></div></div></form></header><section><div class="row"><div class="medium-2 columns show-for-medium"><p><a class="button" href="ch04.html" title="Prejšnji: IV. Volja">&lt;&lt;</a></p></div><div class="medium-8 small-12 columns"><h2 class="maintitle"><span class="head" itemprop="head" id="Rosina-head-11">V. Hrana, higiena in drugo</span></h2></div><div class="medium-2 columns show-for-medium text-right"><p><a class="button" href="ch06.html" title="Naslednji: VI. Korupcija">&gt;&gt;</a></p></div></div><div class="row hide-for-medium"><div class="small-6 columns text-center"><p><a class="button" href="ch04.html" title="Prejšnji: IV. Volja">&lt;&lt;</a></p></div><div class="small-6 columns text-center"><p><a class="button" href="ch06.html" title="Naslednji: VI. Korupcija">&gt;&gt;</a></p></div></div><div class="chapter" id="ch05"><p style="text-align:justify" id="Rosina-p-156">»Kaj boste jedli in kaj boste pili?« Resnično ni tako silno važno vprašanje v življenju. Na slabšo hrano se v zaporu jako hitro navadiš. V Ljubljani smo dobivali zjutraj ob pol sedmih robidov čaj. Na sobo s trideset ljudi sta prišle dve polni vrtni zalivalki. Bilo ga je torej dosti in s kruhom ali celo s kruhom in marmelado si se lahko najedel za zjutraj. V nekaterih sobah smo itak imeli stalne posode, ki so služile tudi za obed, drugje pa smo si prirezali steklenice, da so nam lahko služile potem namesto čajnih skodelic. Ta operacija je kaj enostavna: z motvozom oviješ vrat steklenice in potem močno drgneš. Na kraju drgnjenja se seveda steklenični vrat znatno ogreje in če ga nato naglo poliješ z mrzlo vodo, se da zgornji del steklenice lepo in gladko odlomiti. Dolnji ti služi potem izborno namesto čaše.</p><p style="text-align:justify" id="Rosina-p-157">Prvotno smo hodili po čaj dol v kletne prostore, kjer je bila kuhinja. Pozneje pa so nam ga prinašali pred vrata kaznjenci, od katerih sta ga zopet prevzemala naša »dežurna«. (V vseh sobah je bil namreč običaj, da so se sobni stanovalci dva po dva in po abecednem redu vrstili v tzv. dežurni službi, ki je obstajala v skrbi za snažnost in red v sobi preko dneva: torej v pometanju in pospravljanju sobe, pomivanju posode, odnašanju straniščnih kibel itd.). Kar se tiče razdeljevanja čaja po dežurnih se je po dveh ogorčenih dveurnih debatah sklenilo, *manjka* dežurni prinesti čaj do posameznega *manjka* da je bila posoda vnaprej pripravljena *manjka* že ob desetih in je naravno sestojalo le *manjka*. Nekaj mesecev smo redno dobivali v Ljubljani *manjka* riževo, trikrat pa fižolovo juho. Ob nedeljah *manjka* nekaj v soku narezljanega mesa. Pozneje so prišli *manjka* juhe. Juha je bila gosta in zajemalka precej velika. Razen tega pa si lahko izprosil – vsaj v drugem nadstropju je bilo tako – še drugo zajemalko in tudi oni, ki smo dosegli pozneje, da smo dobivali *manjka* obed, smo odstopali običajno polovico svojih porcij, *manjka* mislim, da fantje niso bili lačni.</p><p style="text-align:justify" id="Rosina-p-158">Narobe, pri kmetiških fantih, ki so prišli od zunaj, kjer so bili navajeni težkemu delu, se je celo kaj kmalu opazilo, da so se začeli vidno rediti. Isto pri »fazanih« in pri onih, ki so odhajali iz belgijske vojašnice. Seveda pa je velika razlika pri posameznikih. Močan jedec ti poje dvakrat toliko kot ti, pa bo še vedno lačen. Kmetje so običajno več potrebovali kot drugi. Na Rabu je ta okolnost imela zanje katastrofalne posledice.</p><p style="text-align:justify" id="Rosina-p-159">Popoldne ob štirih je bila večerja, ki je zopet obstajala redno iz fižolovke, pozneje iz zdrobove juhe. Dnevno smo dobivali po pol kilograma kruha, ki, čeprav mešan s koruzo, nikakor ni bil slab. Čeprav je bila tedaj hrana po okusu kaj enostavna, je bila zlasti z ozirom na vojni čas, mislim, zadovoljiva. Jetniška uprava, ki je bila v slovenskih rokah, se je gotovo potrudila. Niti v zaporih v Italiji niti v nemških niti iz daleč ni bilo te dnevne količine na hrani.</p><p style="text-align:justify" id="Rosina-p-160">V Padovi smo dobivali, kakor povsod v italijanskih jetnišnicah, hrano samo enkrat na dan in štiristo gramov kruha. Tudi tu kruh nikakor ni bil slab. Opoldne je prispel paznik z velikim kotlom, ki so mu ga prenašali skopini, in nam delil juho pred »cancellom«. Nalil ti je z zajemalko najprej »gosto« v luknjasto posodico, ki je držala okoli četrt litra, in nato zajemalko »čistega«, to je juhe. To »gosto« je bil riž ali špageti ali makaroni s krompirjem in par listov zelenjave. Ti si pa čakal pred vrati s svojo »gavetto«.<span id="ftn117_return"><a class="notelink" title="Gavetta = menažka, tj. vojaška posoda za hrano." href="#ftn117"><sup>116</sup></a></span> Oni v vrsti, ki so bili med prvimi, so dobivali običajno več »gostega«, ker se je proti koncu juha v velikem piskru seveda že zredčila.</p><p style="text-align:justify" id="Rosina-p-161">Tudi je bila razlika v gostoti obeda, če je bila naša soba prva na redu pri deljenju ali pa je priromal pisker k nam šele nazadnje, ko so druge sobe v glavnem boniteto že izčrpale. V »gavetto« si pred obedom nadrobil vsaj pol hlebca kruha ali pa prepečenca. Če si dobival od doma kake pakete in si imel še kaj prežiga ali fižolove moke ali kako »dado« kocko ali celo kaj špeha za v juho, seveda toliko bolje. Neverjetno veliko smo narezovali v te naše jušne sklede zlasti čebule. Pred »obedom« je bilo splošno pripravljanje; vsak je izkušal, da čim bolj ojači na gori opisani način svojo porcijo kosila.</p><figure class="figure" itemprop="figure" id="Rosina-figure-1"><figcaption class="caption" itemprop="head"><b></b>Žena in otroci Igorja Rosine</figcaption><img src="Slika_2.jpg" alt="Žena in otroci Igorja Rosine" class="graphic" itemprop="graphic" style=" height:500px;" /></figure><p style="text-align:justify" id="Rosina-p-162">Prirodno je, da samo ta hrana ni mogla zadoščati za zadostno preživljanje. Bilo je sicer zadosti, da od gladu nisi poginil, toda moral bi začeti pešati, navezan samo na to hrano. Sicer si po takem kosilu čutil, kakor da bi bil sit, in od toliko vode se ti je neverjetno napel trebuh, toda bila je le prevara. K sreči smo dobivali skoraj vsi pakete ali pa imeli kaj denarja »na spesi«, in onim, ki ga niso imeli, se je odstopal nakup iz popoldanske »spese«, ki je obstajal v krompirjevi ali zelenjavni juhi. Najubožnejši so bili Hrvatje, ker niso imeli zveze z domom. <span style="font-style:italic" itemprop="hi">Čeprav smo se tikali vsi in bili »tovariši« ter imeli tudi svojo vlado s komisarji, potem z »ministri« za prehrano, prosveto, telovadbo in zunanjo politiko, vendar nismo uvedli »kolektiva«.</span> <span id="ftn118_return"><a class="notelink" title="Stavek v poševnem tisku je avtor pri pregledu prečrtal." href="#ftn118"><sup>117</sup></a></span> Oni, ki so bili podpirani, bodisi preko »spese«, bodisi iz paketov, so kot protiuslugo prevzemali »dežuranje« ali pomagali pri pranju perila ali pri napravljanju postelj. Nisem opazil, da bi bilo kaj zavisti napram onim, ki so imeli kaj več. Vsi smo imeli vsaj kolikor toliko zadosti. Niti v Ljubljani niti v Padovi nisem slišal nikoli kake debate o tem.</p><p style="text-align:justify" id="Rosina-p-163">Razen ene izjeme. V Ljubljani smo imeli v naši sobi nekega kmeta iz ljubljanske okolice. Doma je imel štiri krave in je moral imeti torej lepo posestvo. Vsekakor je imel znaten trebuh, kar je pač jako redko pri kmetu, ki sam redno dela, in tudi sicer je napravljal vtis tipičnega kulaka. Bil je to, kar bi mogli imenovati prej tip dobro stoječega »kulturnega kmeta«. Vedel je kar premnogo povedati, in to s tako maziljeni glasom, da ti je bilo kar neprijetno zaradi tolike ljubeznivosti. Toda če si ga samo dobro popraskal po koži, pa se je pokazala bestija. Meni so razen perila in nekaj oblek pobrali vse Nemci in sem bil torej v slabšem položaju kot on, ki je imel vendar posestvo in štiri krave. Toda jaz sem imel še nekaj kredita in leto dni čakanja v ljubljanskih zaporih na internacijo ali konfinacijo ali koncentracijsko taborišče sem si po malem le nabral precej kosov suhe svinjine in celo nekaj slanine in vse to je viselo v malem žaklju iz bombaža na žeblju ob steni blizu njegovega ležišča, se zračilo in čakalo svoje usode.</p><p style="text-align:justify" id="Rosina-p-164">No, in nekoč smo se skregali. Ne sicer jaz. Jaz sem poskušal samo miriti in to ti je najbolj nehvaležna stvar na svetu. Gospod X je potem pravil baje po sobi: »In če bi mi samo besedo odgovoril, pa bi vzel tisti žakelj in razmetal tisti špeh in ga razdelil po celi sobi.« Torej mi ga je moral le ves čas že tudi, ko se je še tako maziljeno slinil okoli mene, besno zavidati. Delavec ne sovraži intelektualca niti tovarnarja – svojega delodajalca – ne, v oni meri, kakor se splošno misli, pri kmetu pa sem to ponovno opazil. Zavida z zavistjo tlačana in večji komad mesa, ki ga imaš v ustih. Toda trdno sem prepričan: če bi po taki »enaki razdelitvi dobrin med vse« izjavil, da si lahko mirno pridrži vsak svoj delež v na ta način nastalem mesnem kolektivu, vsak, ki misli, da mu je bilo tako storjeno storjeno prav; prav gotovo bi dobil zopet nazaj vso svojo zločinsko mesno popotnico. Kaj bi le dejal tovariš X, če bi mu tudi jaz šel razdeljevat njegove krave! Ali kaj hočeš: »Kar je tvoje, je moje, kar pa moje, pa te prav nič ne briga.«</p><p style="text-align:justify" id="Rosina-p-165">Sicer smo imeli poleg hrane možnost si še nakupiti kaj iz lastnega računa, ki ga je imel vsak jetnik pri jetnišnični blagajni. V Ljubljani se je vršil ta nakup tedensko na posebnih nakupnih polah, v Italiji pa dnevno in se je imenoval »spesa«. Italijani so imeli tako nakupovanje bolje urejeno kot naše jetnišnice v Ljubljani ali Novem mestu. Tam je namreč vsak jetnik dobil svoj nakupni list, »libretto«, z naznačeno osnovno vsoto denarne vloge, ki si jo imel v blagajni, in od nje se je potem dnevno odpisoval znesek, za katerega si si nabavil kako stvar. Na ta način si lahko sam sproti kontroliral, koliko si porabil in kak je še tvoj račun pri blagajni, medtem ko so se vršile v Ljubljani vedno pomote in nisi nikoli točno vedel, ali si bil pravilno obremenjen, ker si imel pregled le pri tedenskem saldu in še tega le na vpogled in le za čas, ko se je popisovala nova nakupna pola.</p><p style="text-align:justify" id="Rosina-p-166">V Ljubljani so bile glavni nakupni predmet cigarete in sadje, v Italiji pa je bila tudi hrana enako važna, in boniteta raznih jetnišnic ali kaznilnic se je merila skoraj izključno po obširnosti te »spese«, to je po obsegu, v katerem si si mogel nabavljati preko redne zaporniške menaže še rezervno hrano na breme »libretta«. Ako se je nahajala jetnišnica ali kaznilnica v bolj rodovitnem kraju, je bila ta »spesa« bogatejša, ako pa v siromašnem, pa kaj mršava. Tudi časovno se je menjavala. Tako smo v Padovi, ki je veljala v tem oziru za eno najboljših, imeli možnost kupovati si na »speso« po pol litra mleka dnevno ali pa pol litra vina. Pozneje se je mleko skrčilo na četrt litra dnevno, vino pa na enkrat tedensko. V začetku smo si mogli nakupovati tudi »rigoni«, jako redilno konzervno škatlico z nekakim paradižnikovim sokom, marmelade itd., kar vse je pozneje nehalo. Za zajtrk se je lahko naročila črna kava – baje figova – za popoldne pa »supa«,<span id="ftn119_return"><a class="notelink" title="S »supa« je avtor verjetno mislil na italijansko besedo »zuppa«, ne na srbsko »supa«." href="#ftn119"><sup>118</sup></a></span> krompirjeva ali zelenjavna juha. Toda nikar si predstavljati take arestantovske zelenjavne juhe po okusu ali pripravi podobne naši doma. Človek je itak običajno jedel, kakor bi se boril z Bogom, iz trme in nalašč, da te ne dobijo na kolena.</p><p style="text-align:justify" id="Rosina-p-167">V italijanskih zaporih je bila še ena možnost pomagati si preko preskromne hrane. To so bile cigarete. Cigarete so se mogle nakupovati preko »spese«, toda le v omejeni količini in še ta se je pozneje skrčila na dvakrat tedensko po dvajset cigaret ali po dva paketa tobaka. Kdor je bil nekadilec ali oni, ki si je privlekel zadostno količino cigaret z doma, je bil torej na dobrem. Za cigarete si dobil vse od kruha do jajc. Od sobe do sobe se je razvijala tu tajna trgovina v velikem slogu in vodil jo je naš »minister za trgovino«. »Paniocca«, to je hlebček kruha, je bila po tri cigarete in po toliko tudi jajce. Seveda pa so se cene menjavale, čim se je skrčila tobačna »spesa«, so cene cigaretam poskočile za polovico. Isto tudi, čim so se iz Ljubljane prinesene zaloge zaradi poteka časa začele krčiti. Naša »Drava« je odnesla prvenstvo. Bila je enakovredna vsaki italijanski cigareti in tudi vsaki »Ibar« in »Moravi«. V zaporih žele močnih cigaret, ki nekaj zaležejo. Za cigareto si že dosti dosegel pri pazniku ali skopinu. »Žicalo«, to je prosjačilo, je za cigarete namreč vse.</p><p style="text-align:justify" id="Rosina-p-168">Prebavo pa smo imeli trajno odlično tako rekoč vsi. Očitno je, da se zunaj in v normalnih prilikah seveda jé mnogo preveč mesa in da se sploh jé mnogo preveč. Jaz sem bolehal na prebavi leta, in ko sem prvič zagledal našo znamenito arestantovsko fižolovko, sem napravil križ čez svoja čreva. Toda od prvega dne zapora pa do zadnjega je delovala prebava odlično vkljub tolikemu, vedno znova ponavljanemu fižolu. Sedaj se seveda zopet začno težave. Treba bo iti ponovno na ričet.</p><p style="text-align:justify" id="Rosina-p-169">Če le tega stalnega občutka umazanosti in prahu ne bi bilo.</p><p style="text-align:justify" id="Rosina-p-170">Občutek, da ti je koc stalno prepojen s prahom in da te potem ponoči tako neprijetno srbi in grize, da ti je slama v slamnjači že vsa zdrobljena in polna prahu, da se kar pokadi, če le stopiš nanjo, in da si tu pravzaprav ne moreš nič pomagati – vse to so silno nadležni občutki. Tudi perilo se ti tako obupno hitro zamaže v zaporu. V treh dneh je srajca vsa zamazana za vratom in na rokavih in tudi nogavice so naenkrat vse prepotene. Nič ti ne pomaga! Tudi tu je eno samo arestantovsko zdravilo: »pazzienza, pazzienza, ragazzi«<span id="ftn120_return"><a class="notelink" title="Pazzienza, pazzienza, ragazzi = potrpljenje, potrpljenje, fantje" href="#ftn120"><sup>119</sup></a></span>. Navaditi se moraš na vse, pa če boš tudi kakor Job na gnoju<span id="ftn121_return"><a class="notelink" title="Job je osrednja figura Jobove knjige Svetega pisma, znan pa je tudi v judovski veri in islamu. V judovski literaturi je eden od prerokov poganov, za p…" href="#ftn121"><sup>120</sup></a></span> in bodo mušice lazile po tebi. In se pravzaprav dosti hitro navadiš na tako pobiranje uši. Tudi to je v ostalem posel, ki zahteva potrpežljivosti. Prvič sem se še spomnil na tisto znano: »V Graci, na placi en peklar sedi …«, potem pa nič več. Človek se res vsega neverjetno hitro navadi in vse se ti kaj hitro zdi samo ob sebi umljivo. Niti sovraštva ne bi občutil do tistega, ki živi drugače, tako se vživiš v novo situacijo.</p><p style="text-align:justify" id="Rosina-p-171">V Italiji je bilo v tem pogledu mnogo bolje, le stenic je bilo neprimerno več. Tam smo dobili po štiri odeje vsak – no, saj so v tisti zimi in v sobah brez peči itak komaj zadostovale, in dobil si tudi posteljno perilo: dve rjuhi in prevleko za vzglavje in vse to so menjavali za sveže vsaj enkrat na mesec. V Ljubljani pa si imel srečo, če si ulovil kak pol raztrgan koc, in samo v bolniški sobi je bila po ena rjuha za osebo. Vzglavja – to so bili manjši žaklji z ovsom – pa so kar blestela od umazanosti, kakor obrabljene hlače kakega poduradnika na zadnji plati. <span style="font-style:italic" itemprop="hi">Od teh prekletih vzglavij sem verjetno ulovil svojo nesrečno furunkulozo na vratu, ki me je potem gnjavila več kot eno leto skozi ves zapor.</span> <span id="ftn122_return"><a class="notelink" title="Stavek v poševnem tisku je avtor pri pregledu prečrtal." href="#ftn122"><sup>121</sup></a></span> V ljubljanski jetnišnici nas je pač bilo preveč; pred vojno jih je hranila pod svojo gostoljubno streho okoli tristo, ko smo pa bili mi tam, nas je pa bilo povprečno najmanj osemsto, časa celo tisoč dvesto. Toda vkljub temu mislim, da glede čistoče ni bilo vse urejeno, kakor bi bilo treba.</p><p style="text-align:justify" id="Rosina-p-172">Pač pa je bilo glede kopanja urejeno v Ljubljani bolje kakor v Padovi. V Ljubljani smo se kopali enkrat tedensko ali pa vsaj štirinajstdnevno, v Padovi komaj enkrat mesečno, pa še to je pozneje nehalo, češ da ni lesa. Ko pa smo po dveh mesecih za božjo voljo prosili, da naj nam dovolijo kopanje, pa četudi z mrzlo vodo – kopanje to je seveda bilo samo umivanje pod prho –, so nam odgovorili, da to pa ne, ker bi bilo »nehigienično«. To je bil zopet eden tistih znameniti italijanskih »non si può«. Jutranjo telovadbo na dvorišču, itak komaj deset minut sprehoda, pa nam je prepovedal eden izmed »sottocapov« z motivacijo, da to pa tudi ne, ker kaže na organizacijo in je vsako organiziranje med kaznjenci strogo prepovedano po »regolamentu«.<span id="ftn123_return"><a class="notelink" title="Regolamento = pravilnik." href="#ftn123"><sup>122</sup></a></span> Kaj si hotel: tak »regolamento« ti je tudi vseboval dobro število »kavčuk – paragrafov« in se je mogel očividno raztegniti na vsako tvojo dihalno vajo. Seveda se tudi sončiti na sprehodu nisi smel. Taka svoboda: arestant, pa brez srajce. To so bila vse uprav tipična zafrkavanja v italijanskih zaporih. Vsega tega v Ljubljani ni bilo. Tam si lahko prosto telovadil na dvorišču za časa sprehoda ali se sončil ali skakal z drugimi »kofe«.</p><p style="text-align:justify" id="Rosina-p-173">V glavnem so jako pazili na higieno s strani jetnikov, v kolikor je bilo to seveda sploh mogoče in izvedljivo. Prvo, ko si prišel v sobo, je bilo, da te je dežurni odvedel v stranišče in ti natančno raztolmačil, kako moraš sesti in kake siceršnje varnostne mere podvzeti, da »pojde preko kible« itd. Čim se je tu komu kaj ponesrečilo, bodisi iz nemarnosti ali nesreče, je bil brez usmiljenja poiskan in predan v posmeh sobi. In res so ostala stranišča in straniščne deske, vsaj kolikor sem jaz videl sob, snažni in tudi za papir je bilo ves čas poskrbljeno, čeprav ga ves čas od jetniške uprave nismo dobivali. (V Italiji smo dobivali po en klozetni papirček dnevno na osebo!) Važnost in neobhodno potrebo higiene smo takoj vsi doumeli. Zanimivo je bilo opazovati, kako hitro so se tudi kmetiški in delavski fantje navadili umiti si roke po stranišču. Vsi brez izjeme smo si zobe.</p><p style="text-align:justify" id="Rosina-p-174">Za pregledovanje perila, da se nam ne zaredijo uši, čeprav si vedel, da jih nimaš, smo imeli dnevno določeno uro in si moral, da ne kvariš skupnostne discipline, vsaj markirati iskanje. V ostalem zatreti uši ni tako težavno, zlasti ker je »mom« odlično sredstvo. Stenice so neprimerno bolj trdovratne in proti njim smo vodili v padovskih zaporih pravo pravcato »bitko do izčrpanja«. Preden smo se odločili, smo imeli posvet. Hrvatje so bili načelno proti, ker je šlo šele proti koncu marca, in so bili mnenja, da jih bomo »samo zbudili«, če jih začnemo žgati. Toda slovenska dinamika je zmagala in s časopisnim papirjem smo začeli paliti le posteljno ogrodje in jih pokončevati. Nam je dala uprava na ponovne pritožbe pobeliti »cimiciaia«<span id="ftn124_return"><a class="notelink" title="Cimice = stenica, cimicaia = izdelovalec srajc." href="#ftn124"><sup>123</sup></a></span> z neko vrsto uničujočega bencola, s katerim smo pomazali posteljno ogrodje, tzv. »brane«, in potem je bil mir. V ostalem smo kmalu nato začeli zapuščati Padovo. Vseeno pa sem prepričan, da je ta bencol naravnost odlično sredstvo proti stenicam. Priporočam ga tudi za vsak beograjski hotel.</p><p style="text-align:justify" id="Rosina-p-175">Sploh – kaj bi še bilo poročati?</p><p style="text-align:justify" id="Rosina-p-176">Da! O knjižnici predvsem! Naši slovenski založniki so bili nedvomno jako moderni in nisi se prav prestopil, pa si bil »reakcionar«. Ampak da je resnično revolucionarna njihova metoda izdajanja knjig, na to se doslej še ni noben slovenski Cankarjanec spomnil. V knjižnici ljubljanske jetnišnice sta še neomejeno kraljevala – Stritar in Levstik in <span style="font-style:italic" itemprop="hi">Večernice</span> in kak star <span style="font-style:italic" itemprop="hi">Zvon</span>. Knjig iz »Nove založbe« ali »Modre ptice« ali »Naše založbe« in kakor so se vse te že imenovale, si zaman iskal. Prirodno; bile so predrage in kaj boš v jetnišnici s tako luksuznimi izdajami! Povojne slovenske literature skoraj ni bilo dobiti v zaporu ljubljanske jetnišnice. V ostalem je bilo isto s podeželskimi knjižnicami: tudi zanje so bile te nove luksuzne knjige, katerih ena sama je že stala po osemdeset in še več dinarjev, daleč predrage. Kaj pa je mogel donesti čisti dobiček podeželske igre ali veselice? Kvečjemu par sto dinarjev. Koliko knjig se je moglo kupiti za to?</p><p style="text-align:justify" id="Rosina-p-177">Poceni broširanih izdaj sploh tako rekoč ni bilo in med tem, ko si si mogel naročiti za petindvajset ali trideset dinarjev najnovejšo francosko knjigo, so še mase naših možnih bralcev zlasti na deželi ostale pri »Večernicah« in Mohorjevem koledarju, ker so bile naše povojne knjige zanje mnogo predrage. Seveda pa je bilo enostavneje založiti dva tisoč komadov in imeti pri vsakem dvajset dinarjev, kakor dvajset tisoč in imeti pri komadu le dva dinarja. Kajti v prvem primeru je bil riziko razpečave minimalen, pravzaprav si ga imel zagotovljenega že v naročnikih in dobiček siguren, v drugem pa si tvegal, da ti ostanejo knjige ležati in trud z razpečavo bi bil neprimerno večji. Toda gorje topogledno očitati tu komu reakcionarnost! Večkrat se je resnično pri nas videlo trščico v očesu svojega bližnjega, toda bruna v lastnem ni videl!</p><p style="text-align:justify" id="Rosina-p-178">V ostalem je bilo v Padovi še mnogo slabše. Tam ni bilo niti kontrole, kaj in komu se kaj izposoja, in cela knjižnica je obstajala iz ene same stare omare, kjer si mogel dobiti kvečjemu kako tretjerazredno nabožno povest izdajateljske družbe Sv. Antona Padovanskega; leposlovnih knjig v našem smislu sploh ni bilo, od znanstveno-zgodovinskih pa kakih dvajset zvezkov bizantinske zgodovine, izdaja stara najmanj osemdeset let, isto tako neka starinska izdaja beneške republike in italijanskega risorgimenta, toda tudi to pisano v stari italijanščini in na način, kakor se je obravnavala zgodovina še pred petdeset in več leti, brez sledu obravnavanja kakih kulturnopolitičnih dejstev, le golo naštevanje faktov. Kakih trideset knjig je bilo vsaj osemdeset let stare misijonarske izdaje kongregacije »della fede«:<span id="ftn125_return"><a class="notelink" title="Kongregacijo za nauk vere (it. Congregazione per la dottrina della fede) je leta 1542 ustanovil papež Pavel III. Kot sodišče za primere herezije in ra…" href="#ftn125"><sup>124</sup></a></span> pisma in poročila misijonarjev iz vseh delov sveta svojim cerkvenim predstojništvom.</p><p style="text-align:justify" id="Rosina-p-179">V Ljubljani se je mnogo čitalo v zaporih, v padovskih pa tega skoraj nisem zasledil, morda sploh ni bilo potrebe po knjigi. Seveda so italijanski jetniki bili tam po veliki večini kriminalci, v Ljubljani pa smo neposredno lahko opazovali le politične jetnike. Vendar bo pravilen zaključek, da Slovenci neprimerno več čitamo.</p><p style="text-align:justify" id="Rosina-p-180">S tem v zvezi bo pač vredno še omeniti eno okolnost, ki je nikakor ni spregledati, če govorimo o higieni naših zaporov.</p><p style="text-align:justify" id="Rosina-p-181">To je luč. Zakaj je pravzaprav v vseh zaporih tako obupno slaba razsvetljava? V sobah so bile po večini le žarnice s petnajst svečami, torej s svetlobnostjo nočne svetilke. V ljubljanski jetnišnici smo jih potem sami izmenjavali za močnejše. V Padovi je bila visoko v steni nad vrati malo več kakor večna lučka za celo veliko sobo in pozimi smo bili od štirih popoldne naprej v poltemi. Razsvetljava ni bila boljša kakor v našem podeželskem hlevu, če je odšla gospodinja z lučjo, da pomolze krave. Vpraševali smo se večkrat, ali spada k poostritvi kazni, da ti na ta način kvarijo oči, ali pa gre samo za štedljivost na nepravem mestu. Zlasti v samicah pozimi, če je zunaj oblačno, je ves dan temačno v celicah, da je vsako branje izključeno. V Ljubljani smo ob takih dneh po posebnem dovoljenju predsednika okrožnega sodišča mogli imeti luč tudi preko dneva, da smo lahko čitali. Tudi za one kriminalne jetnike, ki hočejo čitati, bi moralo veljati isto.</p><p style="text-align:justify" id="Rosina-p-182">Ob takih mračnih popoldnevih – pa tudi sicer – smo imeli v Padovi navado, ki smo jo prevzeli menda od italijanskih jetnikov, da smo hodili po sobi. V Italiji je bilo to možno, ker ni bilo miz v celicah. Hodili smo v elipsi in dva po dva po celo uro in več. Če se ti je že hotelo od neprestane vedno istosmerne hoje zvrteti v glavi, pa smo menjali smer. Kdor bi nas nevajen opazoval od zunaj, bi dejal, da ima norce pred sabo. V celicah italijanskih jetnikov so neprestano hodili gor in dol; ob vsaki uri in vsakem času si jih lahko videl in rekel bi, da je vse že abnormalno, tak mučen vtis je to ne nehajoče premikanje pravzaprav na istem mestu napravljalo nate. Zakaj mi smo hodili v krogu in dva po dva. Pogosto smo celo korakali po vojaško in pod komando ter prepevali. Italijani pa so hodili največ posamič in le gor in dol in le po štiri, pet metrov in zopet nazaj in z naglim korakom. Popolnoma tako, kakor leopardi v kletkah. Skozi železne palice »cancella« si jih lahko opazoval, če si bil pri brivcu na hodniku.</p><p style="text-align:justify" id="Rosina-p-183">Isto je bilo na dvorišču, če smo imeli »ario«.<span id="ftn126_return"><a class="notelink" title="Aria = zrak. Avtor je s tem mislil sprehod." href="#ftn126"><sup>125</sup></a></span> Mi smo hodili s počasnim korakom, v krogu in dva po dva ali pa tudi po trije. Italijani pa kakor v sobah: večinoma posamič in le v isti smeri gor in dol par naglih korakov. Verjetno so bili ti živčno še neprimerno bolj razrvani kakor mi.</p></div><div class="row"><div class="small-6 columns text-center"><p><a class="button" href="ch04.html" title="Prejšnji: IV. Volja">&lt;&lt;</a></p></div><div class="small-6 columns text-center"><p><a class="button" href="ch06.html" title="Naslednji: VI. Korupcija">&gt;&gt;</a></p></div></div><!--Notes in [div]--><div class="notes"><div class="noteHeading">Opombe</div><div class="note" id="ftn117"><p><a class="link_return" title="Pojdi nazaj k besedilu" href="#ftn117_return"><sup>116.</sup></a> <span class="noteBody"><span style="font-style:italic" itemprop="hi">Gavetta</span> = menažka, tj. vojaška posoda za hrano.</span></p></div><div class="note" id="ftn118"><p><a class="link_return" title="Pojdi nazaj k besedilu" href="#ftn118_return"><sup>117.</sup></a> <span class="noteBody">Stavek v poševnem tisku je avtor pri pregledu prečrtal.</span></p></div><div class="note" id="ftn119"><p><a class="link_return" title="Pojdi nazaj k besedilu" href="#ftn119_return"><sup>118.</sup></a> <span class="noteBody">S »supa« je avtor verjetno mislil na italijansko besedo »zuppa«, ne na srbsko »supa«.</span></p></div><div class="note" id="ftn120"><p><a class="link_return" title="Pojdi nazaj k besedilu" href="#ftn120_return"><sup>119.</sup></a> <span class="noteBody"><span style="font-style:italic" itemprop="hi">Pazzienza, pazzienza, ragazzi</span> = potrpljenje, potrpljenje, fantje</span></p></div><div class="note" id="ftn121"><p><a class="link_return" title="Pojdi nazaj k besedilu" href="#ftn121_return"><sup>120.</sup></a> <span class="noteBody">Job je osrednja figura <span style="font-style:italic" itemprop="hi">Jobove knjige Svetega pisma</span>, znan pa je tudi v judovski veri in islamu. V judovski literaturi je eden od prerokov poganov, za preroka velja tudi v islamu. Predstavljen je kot dober, bogat in ugleden družinski mož, ki se nenadoma znajde v grozljivih nesrečah, izgubi premoženje in družino, kar naj bi bil preizkus njegove vere v Boga. Job se trudi to razumeti. Njegovo razmišljanje o trpljenju se razkriva v pogovoru s tremi prijatelji, ki so ga obiskali na njegovem »gnoju«, kot so ga mnogokrat likovno upodabljali.</span></p></div><div class="note" id="ftn122"><p><a class="link_return" title="Pojdi nazaj k besedilu" href="#ftn122_return"><sup>121.</sup></a> <span class="noteBody">Stavek v poševnem tisku je avtor pri pregledu prečrtal.</span></p></div><div class="note" id="ftn123"><p><a class="link_return" title="Pojdi nazaj k besedilu" href="#ftn123_return"><sup>122.</sup></a> <span class="noteBody"><span style="font-style:italic" itemprop="hi">Regolamento</span> = pravilnik.</span></p></div><div class="note" id="ftn124"><p><a class="link_return" title="Pojdi nazaj k besedilu" href="#ftn124_return"><sup>123.</sup></a> <span class="noteBody"><span style="font-style:italic" itemprop="hi">Cimice</span> = stenica, <span style="font-style:italic" itemprop="hi">cimicaia</span> = izdelovalec srajc.</span></p></div><div class="note" id="ftn125"><p><a class="link_return" title="Pojdi nazaj k besedilu" href="#ftn125_return"><sup>124.</sup></a> <span class="noteBody">Kongregacijo za nauk vere (it. <span style="font-style:italic" itemprop="hi">Congregazione per la dottrina della fede</span>) je leta 1542 ustanovil papež Pavel III. Kot sodišče za primere herezije in razkola se je do leta 1908 imenovala Sveta inkvizicija (<span style="font-style:italic" itemprop="hi">Santa Inquisizione</span>), nato Sveti urad (<span style="font-style:italic" itemprop="hi">Sant'Uffizio</span>), Kongregacija za nauk vere in sedaj Dikasterij za nauk vere (<span style="font-style:italic" itemprop="hi">Dicastero per la dottrina della fede</span>). Kongregacija je odgovorna za »spodbujanje in zaščito nauka Katoliške cerkve«. V zadevah, ki to zahtevajo, postopa tudi kot sodišče in »sodi zločine proti veri«.</span></p></div><div class="note" id="ftn126"><p><a class="link_return" title="Pojdi nazaj k besedilu" href="#ftn126_return"><sup>125.</sup></a> <span class="noteBody"><span style="font-style:italic" itemprop="hi">Aria</span> = zrak. Avtor je s tem mislil sprehod.</span></p></div></div><div class="row"><div class="small-6 columns text-center"><p><a class="button" href="ch04.html" title="Prejšnji: IV. Volja">&lt;&lt;</a></p></div><div class="small-6 columns text-center"><p><a class="button" href="ch06.html" title="Naslednji: VI. Korupcija">&gt;&gt;</a></p></div></div></section></div><script type="text/javascript">
         $(function () {
         var viewer = ImageViewer();
         $('.imageviewer').click(function () {
         var imgSrc = this.src,
         highResolutionImage = $(this).data('high-res-src');
         viewer.show(imgSrc, highResolutionImage);
         });
         });</script><script src="https://www2.sistory.si/publikacije/themes/foundation/6/js/vendor/what-input.js"></script><script src="https://www2.sistory.si/publikacije/themes/foundation/6/js/vendor/foundation.min.js"></script><script src="https://www2.sistory.si/publikacije/themes/foundation/6/js/app.js"></script><script src="https://www2.sistory.si/publikacije/themes/js/plugin/back-to-top/back-to-top.js"></script></body></html>